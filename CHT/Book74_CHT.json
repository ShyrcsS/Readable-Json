{
    "Book74_CHT.txt": "天地諸元，唯岩永固。\\n固岩之本，在於正宗。\\n明規善矩，岩王妙玄。\\n平斷善惡，淨流清海。\\n離諸危厄，鎮滅妖魔。\\n\\n璣衡既立，洪流稍卻。\\n又率諸仙，夜叉登先。\\n民人勇健，鬼物悚然。\\n帝君塑岩，投之成山。\\n海魔既伏，諸業善焉。\\n\\n諸魔雖定，魂魄毋息。\\n墮於海淵，蠢蠢虯攣。\\n忿怒愚癡，怨憎嗔恚。\\n流毒江海，邪鬼孳生。\\n邪鬼瘴癘，出於怨魔。\\n\\n有五護法，岩王遣之。\\n祓孽除惡，平怨止嗔。\\n山崩岩動，金光如狂。\\n凶蠻險惡，五者餘一。\\n金鵬夜叉，護堅壁安。\\n\\n自此為始，復年如故。\\n諸仙人者，超絕雲間。\\n諸夜叉者，不知終焉。\\n以此犧牲，慰諸亡魂。\\n以此燈火，祭告帝君。"
}