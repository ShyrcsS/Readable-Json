{
  "Book1152_IT.txt": "■/■. C'è il sole.\r\n\r\nI genitori sono responsabili di portare i loro figli in questo mondo, e i figli sono responsabili del loro futuro. Questa è una regola sociale. Credo sia la regola finale, il tacito principio di questa regola è che anche i figli sono responsabili degli ultimi anni dei propri genitori.\r\nGli ultimi anni di Alain sono giunti al termine. Ha lasciato un testamento con una piccola somma di risparmi, Pulonia e alcuni taccuini.\r\nMi ha chiesto di bruciare i taccuini dopo la sua morte, per evitare che vengano rubati. Onestamente, considerandone il volume, probabilmente Pulonia è l'unico che potrebbe rubarli.\r\nPulonia è stato l'ultima ricerca di Alain. È un peccato che non sia vissuto abbastanza per vederne il risultato finale.\r\nMi ha detto di non preoccuparmene, di lasciare Pulonia all'Istituto di ricerca di Fontaine. Il suo unico rimpianto era che quelle persone non avrebbero saputo occuparsene bene come me. Non sono d'accordo con questo suo piano.\r\nPulonia rimarrà con me. Il suo scopo, tuttavia, mi è ancora poco chiaro.\r\n\r\n■/■. Piove.\r\n\r\nOggi c'è stato il funerale di Alain. Una pioggia battente è caduta per tutta la cerimonia, come se qualcuno stesse piangendo in cielo. Che scocciatura! Tenere l'ombrello sotto la pioggia è così scomodo!\r\nAlain è stato sepolto e tutto si è svolto senza intoppi. Sono stata io a farmi avanti per salutarlo un'ultima volta, mentre Pulonia è rimasto a casa.\r\nIl tempo non si è schiarito fino a mezzanotte. Sono rimasta seduta accanto alla tomba per un po', facendo compagnia ad Alain, con la luna nel cielo che, a sua volta, ha fatto compagnia a me.\r\nLa notte si è fatta molto silenziosa.\r\nNon si sente più il respiro affannoso...\r\nL'unica compagna che mi è rimasta in questo mondo è la luna.\r\n\r\n■/■. C'è il sole.\r\n\r\nMe ne vado. Addio<color=#e72613>!</color> <color=#1dd215>, Alain.</color>\r\n\r\n■/■. Nuvolo.\r\n\r\nRegistro aggiornamenti<color=#e72613>:</color>\r\nPotenziate le funzioni di preparazione del tè di Pulonia.\r\nPotenziate le funzioni di consegna dei pasti di Pulonia.\r\nPotenziate le funzioni di ricerca dei libri di Pulonia.\r\nRisolto un malfunzionamento che impediva a Pulonia di stendere il bucato.\r\nIn pubblico dirò che Pulonia è il mio assistente. Questo distoglierà gli sguardi dei curiosi.\r\nDevo proteggerlo. Era il segreto di Alain, oltre che il suo desiderio."
}