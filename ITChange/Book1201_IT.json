{
  "Book1201_IT.txt": "<color=#e72613>...</color>\r\n\r\n<color=#e72613>...Sono rimasto seduto da solo in questo tempio per diversi giorni. Coloro che passavano non potevano vedermi. Mi sono sentito afflitto e debole, e ho sospirato per le afflizioni e le difficoltà di questa terra, ma solo i piccoli spiriti hanno pianto con me.</color>\r\n\r\n<color=#e72613>Non riesco ancora a rievocare il passato, eppure il mio cuore si sente leggermente confortato. Il mio canto cade come rugiada, come pioggia gentile sull'erba tenera, come un monsone tempestivo che nutre i campi, facendo fluire le mie parole più dolcemente.</color>\r\n\r\n<color=#e72613>Coloro che passano di qui non entrano mai in questa vasta foresta, e quelli che vengono da terre straniere non scorgono mai questo pallido tempio.</color>\r\n\r\n<color=#e72613>...</color>\r\n\r\n<color=#e72613>Quando dal suolo germogliarono i rovi, una fiera selvaggia invase la mia dimora.</color>\r\n\r\n<color=#e72613>...Le tempeste giunsero da sud, il freddo giunse da nord. Quella bestia venne dal nord, portando con sé il gelo di ghiaccio e neve.</color>\r\n\r\n<color=#e72613>...Non proferiva parola umana, ma mi fissava come se fossi una luce divina, e bramava il mio canto come un servitore assetato brama la pioggia primaverile.</color>\r\n\r\n<color=#e72613>...Avendo una bestia che mi teneva compagnia, servendomi da emissaria, di cosa avrei potuto lamentarmi?</color>\r\n\r\n<color=#e72613>...Così cantai per lei, deridendone e ridicolizzandone le stolte usanze.</color>\r\n\r\n<color=#e72613>...Eppure, non si mostrò impaziente né risentita. Al contrario, ascoltò attentamente le mie parole e prestò attenzione alla mia voce. S'inchinò profondamente davanti a me, obbedendo ai miei comandi.</color>\r\n\r\n<color=#e72613>...La definii uno stupido cane, ma non serbò rancore. Le accarezzai la pelliccia, ma non esternò alcuna rabbia.</color>\r\n\r\n<color=#e72613>...La trovai piacevole alla vista e piuttosto affettuosa, così la chiamai Boreas (che significa \"Vento del Nord\") e le permisi, insieme ai suoi simili, di condividere la mia dimora.</color>\r\n\r\n<color=#e72613>...</color>\r\n\r\n<color=#e72613>...Restammo in questo tempio per molti giorni. Sorprendentemente, dalla sua bocca cominciarono a provenire parole umane. Una bestia che era stata completamente stolta e ignorante aveva acquisito saggezza, intelligenza e conoscenza. Poteva trattare gli altri con gentilezza e sincerità.</color>\r\n\r\n<color=#e72613>...Mi parlò e mi chiamò Madre. Disse: \"Andrò al Sud, dove il popolo è povero e umile ma le città sono grandi e fortificate. Farò sì che prosperino\".</color>\r\n\r\n<color=#e72613>...Esaudii la sua richiesta e partì con i suoi simili. Pronunciai il suo nome un'ultima volta per congedarmi.</color>\r\n\r\n...Boreas... Boreas... Boreas...\r\n\r\n...Ricordo...\r\n\r\n..."
}