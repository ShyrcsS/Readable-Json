{
  "Book1104_IT.txt": "...\r\nOggi il vento e le onde sono calmi, e la navigazione procede senza intoppi. Al momento è tutto normale. Dovremmo raggiungere il porto tra una ventina di giorni.\r\nSono tutti di buonumore, eccetto alcuni nuovi arrivati trovati a battere la fiacca e a giocare d'azzardo nella stiva. Lovisa li ha colti sul fatto e, se non fosse stato per Hark, gli avrebbe spaccato la testa. Spero che abbiano imparato la lezione: lo scudo di una Fanciulla scudiera non è una semplice decorazione! Alla fine, per punizione li hanno lasciati a digiuno per tre sere e gli hanno ordinato di sfregare il ponte per tre giorni di fila.\r\n...\r\nLa nebbia mattutina era fitta, con una visibilità inferiore alle dieci gomene. Non si è diradata fino a mezzogiorno.\r\n...Abbiamo incrociato una nave proveniente da nord, era di metallo e con un pescaggio profondo. Sembrava quasi un grosso pesce... Grettir ha deciso di avvicinarla per salutare l'equipaggio a bordo. Dopo alcune trattative, entrambe le parti sono giunte a un accordo soddisfacente. Mentre eravamo lì, è successo qualcosa d'inaspettato. Lovisa stava facendo visita al loro capitano quando ha aperto un buco nel ponte e ha scoperto uno scomparto segreto. Al suo interno c'era la leggendaria Prova degli <color=#e72613>Esperti</color> <color=#1dd215>esperti</color>. Anche se non ho idea di come una piuma possa condurci a un \"grande tesoro\"...\r\n...\r\n...Siamo quasi arrivati in quelle famigerate acque. C'è qualcosa di strano in questi venti, e le onde si fanno sempre più alte...\r\nTutti gli uomini sul ponte devono restare all'erta. Abbiamo offerto del pane e del vino al mare, ma Grettir è ancora preoccupato, quindi ha offerto anche dei Mora, e persino alcune monete di ferro, anche se non sapeva da dove provenissero. Speriamo che questo basti a garantirci un transito sicuro...\r\n...Probabilmente per via del vento e delle onde, sembra che anche altre navi si siano ritrovate a seguire questa rotta contro la loro volontà...\r\nAbbiamo trovato un Ibis Lungapiuma morto sul ponte di poppa. Non è..."
}