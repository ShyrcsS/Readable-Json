{
  "Book1177_IT.txt": "...\r\n\r\nAlla luce delle prove formali e rigorose sopraelencate, credo che il termine corretto per questa situazione sia \"Fortuna\". Si tratta di un'antica tecnologia remuriana, una saggezza senza pari.\r\n\r\nNon avrei mai immaginato che le idee remuriane fossero così simili al grafico di elaborazione che ho chiamato <color=#e72613><color=#FFCC33></color>\"formula del mondo\"<color=#e72613></color></color>. Questa è una prova tangibile.\r\n\r\nLa civiltà umana è destinata a perdere il proprio potenziale nel corso dell'esplorazione e dell'evoluzione. Il declino dell'umanità sta, in realtà, avvenendo proprio in questo momento.\r\n\r\nIn parole povere, signore e signori, l'apocalisse si avvicina.\r\n\r\nNon è l'allucinazione di un monaco errante di Sumeru, bensì una deduzione logica basata sulla ragione e sulla filosofia naturale.\r\n\r\nDate un'occhiata a questo diagramma: è la verità celata nel più profondo. Il numero di cicli, ovvero il numero di particelle superiori, ora può equivalere soltanto a quattro. Nessun nuovo ciclo del mondo può essere generato attraverso la riconciliazione.\r\n\r\nIn altre parole, la fine di questo samsara è la fine di una luce infinita.\r\n\r\nIl lume della civiltà si è quasi estinto, a meno che non iniziamo a considerare l'introduzione di \"variabili\" al di fuori del sistema esistente. Dopotutto, il mondo è la manifestazione esterna di un sogno, pertanto...\r\n\r\n..."
}