{
  "Relic15043_2_TH.txt": "\r\nเคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\r\nในยุคนั้น ผู้มีปีกซึ่งเหยียบย่ำดาว<color=#e72613>แห่งรุ่งอรุณ</color> <color=#1dd215>ประกายพรึก</color> และสถิตอยู่สูงเหนือจันทรา ได้กลายเป็นผู้ครองนภาอันเป็นนิรันดร์\r\n\r\nเมื่อเรืออาร์คได้จอดเทียบท่า การสรรค์สร้างได้สิ้นสุดลง ขุนเขาและสายน้ำต่างก่อร่างขึ้นตามลำดับ\r\nภายใต้พื้นพิภพและในห้วงมหาสมุทร ได้กลายเป็นที่พำนักของเผ่าพันธุ์<color=#e72613> </color>และราชันผู้พ่ายแพ้จากโลกเก่า\r\nเจ้าแห่งโลกาในเปลือกไข่<color=#e72613> </color>ใช้ม่านลวงตาปิดกั้นท้องนภาที่แท้จริงอันวิปลาส\r\nอำพรางความน่าสะพรึงกลัว<color=#e72613> </color>ที่ครั้งหนึ่งเคยทำให้แม้แต่เหล่าราชันผู้ปกครองฝูงอสูร<color=#e72613> </color>ยังมิอาจข่มตานอน\r\n\r\nแสงอาทิตย์อันเกรี้ยวกราดได้กวาดล้างท้องนภา แต่บัลลังก์ใหม่<color=#e72613> </color>ก็ยังคงเว้นที่ว่างบนฟากฟ้า<color=#e72613> </color>ไว้ให้แก่สามพี่น้องแห่งราตรีแสงจันทร์\r\nอาจเป็นเพราะในแผนการที่ถูกกำหนดไว้ โลกใบนี้ที่แม้แต่กระแสธารแห่งธาตุ<color=#e72613> </color>ยังไหลเวียนอย่างเป็นระเบียบ ก็ยังคงถวิลหาปรากฏการณ์แห่งน้ำขึ้นน้ำลง\r\nเหล่าผู้ขับขานแห่งสามสิบราตรีรู้ดีว่า ลำพังเพียงพวกนาง<color=#e72613> </color>คงไม่อาจปกปักรักษาดาวเคราะห์อันโดดเดี่ยวเวิ้งว้างดวงนี้ ให้รอดพ้นจากการสูญสลายที่กำลังจะมาถึงได้\r\nก่อนที่การดับสูญครั้งสุดท้ายจะมาเยือน ไม่ว่าใครจะเป็นผู้กำชัยในศึกระหว่างความดีและความชั่ว ก็ย่อมดีกว่าการแตกดับไปสู่ความว่างเปล่าชั่วนิรันดร์\r\nบางทีนายเก่าผู้ตกอยู่ในวังวนแห่งม่านหมอกของพวกนาง อาจไม่มีวันค้นพบคำตอบ หรือบางทีคำตอบนั้นอาจอยู่เพียงแค่ตรงหน้าแล้ว\r\n\r\nเป็นไปตามที่พวกนางคาดหวังไว้ ผู้ปกครองท้องนภารังเกียจผู้ทำลายล้างที่อยู่ในม่านหมอกทมิฬ\r\nคงเป็นเพราะในการเดินทางอันยาวนานเพื่อข้ามผ่านแดนมืดมิด มันได้ประจักษ์แก่สายตาถึงดวงดาราที่ร่วงหล่นดับสูญมานับไม่ถ้วน\r\nด้วยเหตุนี้ พวกนางจึงได้เลือก \"ระเบียบ\" หรือพูดให้ถูกคือ การยินยอมโอบรับมันเข้ามา\r\nนั่นคือยุคสมัยที่จันทราทั้งสามและดาว<color=#e72613>แห่งรุ่งอรุณ</color> <color=#1dd215>ประกายพรึก</color>ร่วมกันปกครอง เป็นยุคสมัยที่ความนิรันดร์ยังคงเป็นนิรันดร์"
}