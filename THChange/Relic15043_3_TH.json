{
  "Relic15043_3_TH.txt": "\r\nเคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล จันทราที่มีอยู่สามได้ร่วงหล่นสูญสลายไปแล้วถึงสอง\r\nโลกที่ไม่ได้รับการปกป้องจาก \"ความเป็นนิรันดร์\" กำลังก้าวไปสู่จุดจบ จวบจนกว่า \"จันทราใหม่\" จะหวนคืน...\r\n\r\nเมื่อ \"จันทรานิรันดร์\" ร่วงหล่น ฟ้าดินพลันพลิกผัน\r\nเมื่อ \"จันทราสีรุ้ง\" แตกสลาย เงาสีชาดจมหายสู่ห้วงทะเลลึก\r\nเมื่อ \"จันทราน้ำค้างแข็ง\" หยุดหมุน อาณาจักรทั้งปวงกลับสู่ความพินาศ\r\n\r\nแต่ทว่าทะเลน้ำหอมแห่งปฐมกาล<color=#e72613> </color>ยังคงกระเพื่อมไหวตามแรงสั่นสะเทือน<color=#e72613> </color>ของดวงจันทร์นับพันครั้งในแต่ละปี\r\nและบทเพลงขับขานอันยาวนานที่ถักทอจากสายพิณสีทอง ก็ไม่เคยหยุดกังวานเพียงเพราะดาราเงินต้องมลทิน\r\nแม้ถูกขวางกั้นด้วยม่านฟ้าหลายชั้น จนผู้คนบนผืนดินไม่อาจอาบไล้แสงจันทร์ที่แท้จริงได้\r\nแต่กระแสธารแห่งกาลเวลากลับยังคงเชื่อมโยงถึงกัน ไม่ว่าทิวาหรือราตรี\r\n\r\nพวกเราลัดเลาะตามวิถีแห่งหมู่ดาว บ้างก็ก้าวลงสู่บันไดแห่งห้วงนิทรา\r\nร่อนเร่อยู่ท่ามกลางรุ่งอรุณและอัสดง เพื่อแสวงหาคำตอบที่ซ่อนอยู่หลังม่านกั้น\r\nดวงใจที่หลุดพ้นจากพันธนาการแห่งนิรันดร์ แม้แผ่วเบาแต่ยังคงสั่นไหวไม่เสื่อมคลาย\r\nในห้วงฝันแห่งนิรันดร์และชั่วขณะ ต่างเฝ้ารอวาระสุดท้ายที่จะอุทิศแด่จันทรา..."
}