{
  "Book1127_TH.txt": "<image name=UI_ReadPic_121320 />\r\n(นาฬิกาที่หยุดเดินมานานแล้ว ว่ากันว่าเป็นโทเคนที่ Reed Miller ผู้ก่อตั้งกองโจรล่าสมบัติได้ทิ้งเอาไว้)\r\n\r\nสุดท้ายแล้ว ความฝันอันร้อนแรง สูงส่ง และเพ้อฝันทั้งหมด ก็จะจางหายไปราวกับหยดน้ำตา\r\nเฉกเช่นความเพ้อฝันมากมายที่เกิดขึ้นในยุคสมัยอันนับไม่ถ้วน ต่างสลายหายไปกับสายลมอันหนาวเหน็บ\r\nไม่ว่าจะเป็นความปรารถนาดีที่จริงใจ หรือความเพ้อฝันที่อ้างว่าโรแมนติก แท้จริงแล้ว ล้วนเป็นเพียงการเข้าข้างตัวเองทั้งสิ้น\r\nเมื่อถึงจุดสิ้นสุดแล้ว ไม่ว่าเส้นทางใด ล้วนหนีไม่พ้นความผิดหวัง และกลายเป็นเพียงเรื่องราวที่ผู้คนนำไปดัดแปลงตามใจชอบ\r\n\r\nราชาแห่งคำทำนาย ผู้ที่ไม่เคยได้เป็นราชาจริง ไม่มีวันได้เห็นสรวงสวรรค์ที่ปราศจากน้ำตา\r\nโลกอันไร้ขอบเขตที่เคยกล่าวถึง บัดนี้ กลับกลายเป็นเพียงเรื่องตลกขบขัน ในหมู่โจรผู้ร้ายไปแล้ว\r\nผู้แอบอ้างที่ไม่เคยได้เป็นทายาทศักดิ์สิทธิ์ ไม่อาจทำลายพันธนาการแห่งสายเลือดได้\r\nเหลือเพียงสาวใช้ผู้ไร้ซึ่งทุกสิ่ง ร่ำร้องบทสวดยามค่ำคืนใต้ยอดแหลมของนกไนติงเกล\r\nบุตรบุญธรรมของผู้<color=#e72613>ว่าการ</color> <color=#1dd215>บัญชาการ</color>ที่ไม่เคยได้เป็นจอมโจร ก็ไม่อาจรักษาชีวิตคนที่เขารักไว้ได้\r\nขโมยชื่อสกุลที่ปลอมแปลงจากคน<color=#e72613>แปลกหน้า</color> <color=#1dd215>แอบอ้าง</color>ในวันวาน เสแสร้งแกล้งเป็นผู้กล้าที่ไม่มีพิษภัยอีกต่อไป\r\n\r\nแต่แล้วอย่างไรล่ะ? สิ่งที่เธอต้องการเห็น ก็คือโลกที่ทุกชีวิตสามารถหัวเราะได้อย่างเต็มที่\r\nแม้จะเป็นสิ่งจอมปลอมที่น่าขัน ก็นับได้ว่าเป็นการบรรลุอุดมคติของพวกเขาทั้งสองแล้ว\r\nของปลอมไม่ใช่สิ่งที่ไร้ค่า เช่นเดียวกับโทเคนที่พบเหล่านี้ แม้จะเป็นเพียงของปลอมที่ฉันสร้างขึ้นมา\r\nและไม่ใช่เสียงสะท้อนที่ไหลเวียนอยู่ในกระแสพลัง แต่มันก็ยังนำทางเธอไปสู่สมบัติอันยิ่งใหญ่ของพวกเราได้\r\n\r\nในเมื่อประวัติศาสตร์อันสวยหรูนั้น จารึกไว้เพียงเรื่องราวของชนชั้นสูง\r\nฉันจึงจะใช้วิธีที่<color=#e72613>ทูต</color>จันทราใหม่สอนให้ จารึกนามของผู้ต่ำต้อยเหล่านั้นเอาไว้\r\nดั่งเช่นที่คนที่ฉันหลงรักแต่ไม่อาจครอบครองได้ด่าทอฉัน ฉันไม่มีเจตนาลึกซึ้งใดทั้งสิ้น\r\nนี่เป็นเพียงการเยาะเย้ยของคนเร่ร่อนที่ไม่เคยทำอะไรสำเร็จ ที่บังอาจเย้ยหยันฟากฟ้าเท่านั้นเอง"
}