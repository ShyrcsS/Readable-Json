{
  "Relic15039_2_TH.txt": "\r\nตำนานเล่าขานว่า นกไนติงเกลที่คาบ<color=#e72613>ไส้ตะเกียง</color> <color=#1dd215>แก่น</color>ที่กำลังลุกไหม้ในปาก จะโผบินขึ้นฟ้าในคืนเดือนมืดเท่านั้น\r\nเปลวไฟดวงน้อยพาดผ่านท้องฟ้าราวกับดาวตก นำแสงสว่างมาสู่ห้วงเวลาอันมืดมิด\r\n\r\nบนซากปรักหักพังของปราสาทโบราณ ที่หลงเหลือจากยุคบุกเบิก คือหอคอยที่ \"ผู้เฝ้าประภาคาร\" คอยยืนเฝ้ายามตลอดราตรีกาลอันยาวนาน\r\nนับตั้งแต่บรรพบุรุษของพวกเขา ได้ถวายคำสาบานชั่วนิรันดร์ต่อหน้าราชินี เวลาก็ล่วงผ่านมาแล้วหลายร้อยปี\r\nผู้คนใน \"สรวงสวรรค์\" เชื่อว่าตราบใดที่แสงไฟของประภาคารยังไม่มอดดับ พวกเขาก็จะได้รับอิสรภาพ\r\nไม่จำเป็นต้องกลัวการร่อนเร่พเนจร ภายใต้การทำลายล้างของอสูรร้ายอันดำมืด และไม่จำเป็นต้องแสวงหาการคุ้มครองจากแดนเหนือ\r\nแต่แล้วเสียงที่ชวนให้หวาดผวาก็ดังมาจากขอบฟ้า นั่นคือเสียงฝีเท้าของเจ้าแห่งการล่า ที่ควบม้าข้ามผ่านท้องฟ้ายามราตรี\r\nผู้พิทักษ์รัตติกาลถอดเสื้อคลุมหนังสัตว์ตามปกติ แต่ทว่าในวันนั้น พระอาทิตย์กลับไม่ได้ขึ้นมา\r\n\r\nเสียงสัญญาณรวมพลดังก้องไปทั่วขุนเขาลำเนาไพร เหล่านักรบต่างเข้าแถวอยู่ใต้หอคอย\r\nเพื่อทำตามคำสาบานโบราณ พวกเขารอคอยคำสั่งให้เคลื่อนทัพลงใต้\r\nทว่าภายในโถงเบียร์นั้น หัวหน้าประภาคารรุ่นปัจจุบันยังคงนิ่งเงียบ\r\nเพราะทางตอนเหนือ กองทัพที่เจิดจ้าราวกับดวงอาทิตย์เที่ยงคืน ได้เคลื่อนทัพมาประชิดเมืองแล้ว\r\n\r\n\"เหล่านักรบแห่งดาราสีจาง เหตุใดพวกเจ้าจึงมาเคาะประตูของ Piramida ในเวลานี้\"\r\n\"แม้แต่พวกเจ้าก็ไม่มีสิทธิ์ทำลายอำนาจอันศักดิ์สิทธิ์ ที่ได้รับพระราชทานจากองค์ราชินี\"\r\nแม้ว่าแขกที่ไม่ได้รับเชิญจะอ้างตัวว่าเป็นกองกำลังสนับสนุน แต่หัวหน้าประภาคารก็รู้ดีว่าพวกเขามีเจตนาแอบแฝง\r\nแต่หากยอมถอยในตอนนี้ การปกครองตนเองที่สืบทอดมานานนับร้อยปี ก็จะไม่เหลืออยู่อีกต่อไปแล้ว\r\n\r\nน้ำเสียงเย็นชาและทุ้มต่ำ ดังออกมาจากใต้หน้ากากของผู้นำทัพ\r\nพร้อมกับเสียงหัวเราะเยาะที่ดังแว่วมาจากที่ไหนสักแห่ง\r\n\"ที่นั่นคือจุดกำเนิดของภัยพิบัติแห่งความมืด Snezhnaya ไม่อาจแบกรับราคาจากความล้มเหลวของพวกเจ้าได้\"\r\n\"นักรบของไนติงเกลเอ๋ย จงสู้ให้สุดกำลัง! แต่หากพวกเจ้าไม่มีใครกลับมา...\"\r\n\"ถึงตอนนั้น พวกเราจะรับหน้าที่ 'เก็บกวาด' ให้เอง\""
}