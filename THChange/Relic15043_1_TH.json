{
  "Relic15043_1_TH.txt": "\r\nเคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\r\nผู้หลับใหลของสามโลกยังไม่ได้ตื่นจากนิทรา มีเพียงฟากฟ้ายามราตรีเท่านั้น<color=#e72613> </color>ที่ล่วงรู้ถึงความฝันและความปรารถนาของพวกเขา\r\n\r\nเพื่อนำพาดวงวิญญาณผู้พลัดถิ่น<color=#e72613> </color>กลับสู่เคหาทองคำเหนือจันทรา เรือสีเงินลำใหญ่จึงได้แล่นเข้าสู่ท่าเรือ Meropis\r\nแดนสวรรค์ที่ครั้งหนึ่งเคยสงวนไว้<color=#e72613> </color>แด่สรรพชีวิตอันไหลเวียนอยู่กลางลมปราณแห่งธาตุ บัดนี้ก็ได้เปิดประตูต้อนรับเหล่ามนุษย์ธรรมดาแล้วเช่นกัน\r\nผู้คนที่ไล่ตามกระแสน้ำ<color=#e72613> </color>ต่างพากันสดุดีองค์ราชาแห่งแสงสีเงิน และถวายบทเพลงเริงระบำ<color=#e72613> </color>แด่มงกุฎทั้งสามแห่งราตรีแสงจันทร์\r\nเมื่อเทียบกับราชาแห่งสวรรค์ผู้เกรี้ยวกราดไร้ปรานี แสงนวลใยของจันทราทั้งสาม<color=#e72613> </color>กลับปลอบประโลมทุกดวงวิญญาณที่หลงทาง ดุจดั่งมารดาผู้เปี่ยมเมตตาเสมอ\r\n\r\nด้วยเหตุนี้ อาณาจักรทั้งหลายบนผืนพิภพ<color=#e72613> </color>จึงมอบความศรัทธาอันแรงกล้า<color=#e72613> </color>แด่<color=#e72613>มารดา</color> <color=#1dd215>ชเนตตี</color>แห่งราตรีแสงจันทร์\r\nพวกเขาปีนป่ายขึ้นสู่ยอดเขา Vindagnyr เพื่อถวายบทกวีแห่งมงกุฎแด่จันทราอันสุกสกาว\r\nบ้างก็ก้าวเข้าสู่ลานพิธีแห่ง Lang-Gan และใช้หยกที่แกะสลักอย่างวิจิตร<color=#e72613> </color>สะท้อนรูปโฉมของยามราตรี\r\nหรือบ้างก็เข้าไปในป่าศักดิ์สิทธิ์แห่ง Arcadia เพื่อหักกิ่งก้านสีทองจากหมู่ไม้โอ๊ก\r\nก่อนที่ดวงตะวันจะรุ่งสาง ความรักใคร่ที่ล่วงล้ำต่อท้องนภา<color=#e72613> </color>ก็ได้ถือกำเนิดขึ้นจากสิ่งเหล่านี้\r\n\r\nแต่ภายในบ้านที่ผู้ครองนภาอันเป็นนิรันดร์<color=#e72613> </color>ได้เลือกสรรไว้ให้บุตรแห่งมนุษย์ แม้แต่แสงจันทร์ก็เป็นเพียงเศษเสี้ยวหนึ่ง<color=#e72613> </color>แห่งความรักอันศักดิ์สิทธิ์เท่านั้น\r\nการลองดีกับท้องนภาเป็นสิ่งที่ไม่ได้รับอนุญาต เพราะการแสวงหาใด ๆ ที่ก้าวล่วงกฎเกณฑ์ล้วนนำไปสู่หายนะ\r\nในท้ายที่สุด เมื่อดาบแห่งขอบโลกได้ตวัดผ่านท้องนภา \"ความเป็นนิรันดร์\" ก็ได้เผชิญกับจุดจบของมัน..."
}