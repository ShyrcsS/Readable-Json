{
    "Book374_IT.txt": "\"Tutti i Dodoco devono solcare i cieli e i mari e partire all'avventura\", disse una volta una madre bella e gentile.\\nE proprio come aveva predetto, il nostro Dodoco era così felice quando la sua migliore amica Klee disse che stava per partire all'avventura verso la nazione del fulmine!\\nOvviamente a Dodoco piace mangiare cibo delizioso con Klee al Buon Cacciatore e adora ascoltare i bardi cantare.\\nMa Dodoco ama ancora di più contare le stelle nel cielo e creare ghirlande di fiori con Klee.\\nDopotutto, tutti i Dodoco vogliono solcare i cieli e i mari per un'avventura.\\n\\nPer arrivare a Inazuma si devono attraversare venti selvaggi e onde enormi.\\nMa Dodoco non aveva paura dei venti ululanti poiché erano una benedizione dell'Archon di Anemo.\\nDodoco non si preoccupava nemmeno del rollio delle onde poiché era molto coraggioso.\\nCerto, Dodoco non voleva che Klee affrontasse questi pericoli.\\nMa come migliorissimi amici, si proteggevano a vicenda.\\nE Dodoco non voleva separarsi da Klee.\\nSenza Klee, le avventure sarebbero state come dei Fiordolci che non possono sbocciare, tristi e soli.\\nAnche se Dodoco dovesse attraversare ogni angolo di Teyvat per terra o per mare, sarebbe insignificante.\\nQuindi non aveva senso esitare. Dodoco e la sua migliore amica Klee stavano partendo all'avventura!\\nSe navigassero su una barca non potrebbero volare liberi nel cielo, o nuotare nel mare...\\nMa avrebbero il sorriso di Klee e le storie di Albedo.\\nEd era uno scambio equo!\\n\\n<image name=UI_KleePictureBook_Alpha/>\\n\\nA Inazuma, la nazione del fulmine, i fiori e l'erba sono viola, così come i pesci e gli uccelli. Tutto è viola!\\nProbabilmente Albedo finirà la pittura viola per dipingere tutto quanto.\\nPurtroppo, non ci sarebbe stato per dipingere con Klee e Dodoco.\\nDopotutto, Albedo era un adulto e a volte gli adulti hanno le loro faccende da grandi da sbrigare.\\nPer fortuna Dodoco aveva ancora Klee!\\nKlee trovava spesso cose carine da fare. Finché Dodoco fosse rimasto con Klee, non si sarebbe mai annoiato.\\n\\nKlee aveva anche tanti amici a Inazuma, come il signor Cavaliere Onorario, Paimon e Yoimiya.\\nQuindi si unirono tutti a Dodoco per l'avventura più divertente di sempre a Inazuma!\\nUrrà per l'avventura!\\n\\nIl signor Cavaliere Onorario portò Dodoco sull'altissimo Monte Yougou.\\nQuando giunsero al Sakura sacro, erano così stanchi per tutto quell'arrampicarsi che si addormentarono.\\nE quando si svegliarono, erano spuntate ali da tengu a tutti!\\nLe ali di Klee erano rosse, quelle di Yoimiya oro e quelle del signor Cavaliere Onorario blu.\\nPaimon invece... lei può volare senza ali, quindi non ne aveva.\\nSpiegarono le ali provocando un'enorme raffica di vento.\\nWooosh! I capelli della sacerdotessa si arruffarono tutti.\\nOh no, sembrava arrabbiata! Presto, voliamo via!\\n\\nAh, le avventure sono davvero divertenti... ma con un borbottio la pancia di Klee iniziò a brontolare.\\nOh no! Come potevano aver dimenticato? Mangiare è una parte importante dell'avventura!\\nGnam-gnam! Mangiarono tutti dei Dango che avevano portato, e si divertirono un mondo.\\nDodoco e Paimon finirono i loro in un attimo e, quando Dodoco davvero pienissimo guardò il sorriso di Klee, non poté non pensare...\\nIncontrare Klee e gli altri è la cosa più bell-bellissima mai successa a Dodoco!\\n\\n<image name=UI_KleePictureBook_Alpha_A01/>\\n\\nOh, sì. Se stai leggendo, anche tu sei parte di questa grande avventura.\\nPartire all'avventura insieme, ridere insieme, mangiare buon cibo insieme... se anche tu l'hai fatto insieme a qualcuno, allora sei davvero una persona amichevole.\\nIn tal caso, ti invitiamo allo spettacolo pirotecnico di Yoimiya.\\n\\n<image name=UI_KleePictureBook_Alpha_A02/>\\n\\nMentre tutti ammiravano felici lo spettacolo pirotecnico, Yoimiya disse:\\n\"Finché la nostra immaginazione non si esaurisce, la nostra mente sarà più libera di tutte le altre.\"\\nE subito dopo Klee aggiunse: \"Saremo sempre migliori amici!\"\\nDodoco era così felice di essere insieme ai suoi cari amici.\\nE ora anche tu lo sei. Quindi anche tu dovresti partire all'avventura con i tuoi amici.\\n\\n"
}