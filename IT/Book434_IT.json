{
    "Book434_IT.txt": "Così, la Signora di Pushpavatika parlò di nuovo:\\n\"Misericordiosa principessa, se la tua sincerità è genuina,\\npermettimi di recitare il primo indovinello:\\n'Cos'è in vita, ma freddo come la morte,\\nche proprio in punto di morte genera calore?'\"\\n\\nLa principessa di [...] rispose in questo modo:\\n\"Parli della fragile rosa al termine della primavera. Ricoperta di spine, ma dotata di rara bellezza.\\nIl suo fiore? Colto per farne profumi. Il suo stelo? Trasformato in stoppini per lampade a olio.\\nNel corso della storia, innumerevoli amanti ne sono rimasti incantati, e perfino il re in rosso ne ammira la bellezza.\\nLa rosa però, non si è mai infatuata di nessuno. Non fa altro che appassire con la luna nuova, con la rugiada del mattino.\"\\n\\nLa Signora di Pushpavatika approvò segretamente, ma il suo splendido viso restò calmo come sempre.\\nFacendo un passo in avanti, recitò il secondo indovinello.\\n\\nCosì disse la Signora di Pushpavatika:\\n\"O saggia principessa, hai risposto al mio primo indovinello.\\nMa dalle stelle agli abissi, innumerevoli segreti si nascondono in questo mondo.\\nO saggia principessa, se le leggende sulla tua saggezza sono veritiere,\\nrispondi al mio secondo indovinello, come hai fatto con il primo:\\n\"Cosa ascende dalla terra, per poi discendere dal cielo?\\nNessuno l'ha mai vista, eppure è in grado di vedere tutto.\\nCome sopra, così sotto, e allo stesso modo, il fondo non è che la cima.\\nEppure, non può che essere da cima a fondo, e mai il contrario?'\"\\n\\nLa principessa di [...] rispose in questo modo:\\n\"Parli della legge universale creata dai cieli, le leggi divine stabilite all'alba dei tempi.\\nNessuno hai mai visto l'eterna legge, eppure governa noi tutti.\\nNon possiamo far altro che inchinarci e venerare Vaana degli spiriti celesti, senza arroganza, trucco o inganno.\\nChi osa imitare le arti proibite incomberà nelle calamità che giacciono ai confini della conoscenza divina.\"\\n"
}