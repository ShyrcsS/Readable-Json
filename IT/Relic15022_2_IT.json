{
    "Relic15022_2_IT.txt": "\\nNel periodo in cui molti clan videro la luce del giorno per la prima volta, l'Omikami scelse le sacerdotesse tra il popolo del mare.\\nSecondo i canti che narrano la storia dell'isola, la prima Sacerdotessa divina fu una delle figlie del mare che raccoglieva perle.\\n\\nCamminava tra i bambini che, a causa dei loro futili litigi, avevano dimenticato il proprio futuro;\\ne tra gli anziani che, a causa di quella spietata tragedia, avevano dimenticato la bellezza della vita.\\nLa Sacerdotessa divina consolava il popolo intonando soavi canzoni e proferendo parole gentili.\\nCos√¨, nonostante il periodo turbolento, per la prima volta la gente di Watatsumi seppe cos'era la speranza.\\n\\nSi dice che questa piuma nata dal mare appartenesse alla veste cerimoniale della Sacerdotessa divina.\\nFu strappata per errore dalla tenera mano di un bambino e venne conservata da una persona scontrosa.\\n\\nIn seguito, quando l'eroe coraggioso e la sacerdotessa compirono il loro irrevocabile sacrificio,\\nl'abito cerimoniale della Sacerdotessa divina non fu dimenticato, ma tramandato fino ai giorni nostri."
}