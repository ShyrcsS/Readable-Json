{
    "Relic15043_5_IT.txt": "\\nCi fu un'epoca in cui le ruote d'argento che guidavano il cielo primordiale erano ancora tre.\\nA quel tempo, il drago primordiale nutrito dal mare profumato s'addentrò nel cielo e scomparve nella nebbia tra le stelle.\\n\\nQuella nebbia oscura era così densa che nemmeno la luce di migliaia di stelle riusciva a sfuggire alla sua gravità.\\nPer trovare la risposta prima che anche quel pianeta venisse consumato, il grande drago intraprese da solo una missione ardua.\\nFece sorgere tre lune splendenti dal suolo, e avvinse saldamente quel piccolo mondo con le catene delle maree.\\nLa luce lunare avrebbe illuminato la terra rigogliosa per tutta la lunga notte della fine, finché il drago non fosse tornato dal regno avvolto nella nebbia.\\nTuttavia, mentre mille anni si trasformarono in altri mille, le Tre sorelle lunari attesero invano il ritorno del loro antico Signore.\\nFino al giorno in cui il Discendente alato mise piede sulla stella del mattino...\\n\\nNon era il grande nemico che avrebbe spento le stelle, né sembrava intenzionato a saccheggiare la fonte vitale che sosteneva l'esistenza del mondo...\\nDi fronte a quell'ospite indesiderato, le tre guardiane che rappresentavano la volontà del pianeta discussero all'infinito.\\nMa che fosse stato attraverso la sottomissione o la ribellione, la battaglia o la morte, il Signore degli eserciti avrebbe sradicato spietatamente tutto ciò che avesse ostacolato il suo cammino.\\nPerché quello era il nuovo mondo che aveva scelto per i figli dell'umanità e, secondo il suo disegno, sia la terra che il cielo sarebbero rinati.\\nI servitori della notte attesero in silenziosa veglia la fine della conquista del giorno..."
}