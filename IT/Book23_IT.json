{
    "Book23_IT.txt": "Il cucciolo era un piccolo spensierato dagli occhi azzurri come il cielo e dalla sontuosa pelliccia grigia.\\nQuando si arrabbiava, il suo aspetto era proprio lo stesso del rilievo della testa di lupo in cima alla Cattedrale di Mondstadt.\\nMa un giorno, mentre stava cacciando nella foresta, si imbatté nel malvagio stregone scoiattolo: Woobakwa!\\nTra tutti gli esseri del mondo antico, nessuno era più perfido di Woobakwa, nemmeno i demoni o i draghi. Woobakwa odiava tutto ciò che è bello, e aveva giurato di tramutare la bellezza in orrore e la luce in oscurità.\\nVedendo il lupo pieno di gioia, una rabbia sorda s'impadronì di lui. Gridò:\\n\"Squit! Squit! Sono furioso! Trapasserò il suo cuore con il ghiaccio più gelido e non saprà più cosa sia la speranza!\"\\nDetto questo, Woobakwa iniziò a maledire il cucciolo con la sua magia.\\nMa il piccolo avventato lo inghiottì in un sol boccone senza il minimo avvertimento.\\nWoobakwa era così furioso che maledisse il cucciolo usando le parole più malvagie e offensive mai pronunciate da uno scoiattolo. Il cucciolo udì lo strepitio che proveniva dall'interno della sua bocca, e solo allora comprese il suo errore.\\n\"Auuu, mi dispiace così tanto, signor scoiattolo: credevo fossi commestibile!\"\\nIl cucciolo voleva scusarsi con lo scoiattolo, ma sentì che la gola gli si stringeva, per poi tornare a rilassarsi. Lo scoiattolo era scivolato nel suo stomaco.\\n\\n(A questa pagina è attaccato un foglio scritto una grafia elegante: \"Lily, è per questo che dovresti fare attenzione a cosa mangi quando sei fuori\".)"
}