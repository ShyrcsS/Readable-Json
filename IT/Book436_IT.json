{
    "Book436_IT.txt": "Oh Nagarjuna,\\ncon l'aiuto di Khvarena, benedico questa terra di eterna calamità.\\nQuando la melma degli abissi più profondi macchiò il primo regno,\\nla gloriosa Khvarena che aiutò il Signore della Saggezza fu disseminata in infinite forme.\\nTornai indietro attraversando il Fiumestizia e mi abbeverai all'Amrita.\\nAprì una strada per gli spiriti benevoli, così che la misericordiosa luce della saggezza potesse illuminare i quattro angoli.\\n\\nOh Nagarjuna,\\ncon l'aiuto delle infinite forme di Khvarena, nutro gli spiriti benevoli nel mare di fiori.\\nAmmira, anima illuminata da Khvarena, discendente finale della Dea dell'erba e degli alberi.\\nAmmirate, eroi che combattete il cataclisma in eterno, nemici dei Dev.\\nPoiché nemmeno l'oscurità nera come la pece al di là dei cieli potrà eroderne le forme.\\n\\nOh Nagarjuna,\\ncon l'aiuto delle infinite forme di Khvarena, ho trasceso i morti di questa lurida terra.\\nPurifica i peccati dei senza peccati, così che possano rinascere in una terra pura, priva di sofferenza.\\nNei chakra della terra sono contenuti i semi karmici, i quali daranno vita a tutte le creature.\\nGli effimeri fallimenti e successi del regno terrestre non sono che l'illusione dei semi esistenti.\\n\\nOh Nagarjuna,\\ncon l'aiuto delle infinite forme di Khvarena, ho purificato l'abisso dei cieli sopra di noi.\\nLa melma che straripava dalle profondità dell'abisso è finalmente diminuita.\\nAnche il lascito di Dahri ha dovuto sottomettersi alla legge.\\nVennero cantate mille canzoni all'unisono, e pesanti piogge si scatenarono a lungo.\\n\\nOh Nagarjuna,\\nse la marea oscura ricompare e l'abisso nero ritorna,\\nintona questo inno e rivolgi le tue preghiere alla Khvarena inespugnabile.\\nPossa la Khvarena eterna guidarci lungo il nostro cammino di ascesa.\\n"
}