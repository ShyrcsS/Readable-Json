{
    "Relic14001_2_IT.txt": "\\nUna piuma di un rapace che non apparteneva al freddo invernale. È fredda al tatto.\\nToccandola, si ha quasi l'impressione di sentire delle grida nella tormenta di neve, indomite ma ormai prive di speranza.\\n\\nSenza un nido o un riparo, l'uccello affrontò le tempeste con coraggio.\\nQuesta piuma è stata travolta dalla neve e dal ghiaccio, che l'hanno ricoperta di perle gelate.\\n\\nUn tempo era di un falco, a cui venne strappata violentemente in volo dai venti gelati.\\nPlanò per un po' sulle ali del vento, prima che il peso del ghiaccio la facesse cadere a terra.\\n\\n\"Credo che gli uccelli briosi ti seguiranno e torneranno ai giardini del palazzo d'estate, ora di nuovo verde.\"\\n\"Coloro che sono stati scacciati dalla marea gelata, e i bambini che hanno perso la propria dimora, torneranno con te alla casa dei loro sogni.\"\\n\\nL'eroe, che portava sulla schiena dei grandi fardelli, si fermò tra la neve sferzante, faticando a distinguere il colore della piuma.\\nRicoperto di ghiaccio, il colore della piuma si affievoliva sempre più, proprio come l'impresa dell'eroe.\\n"
}