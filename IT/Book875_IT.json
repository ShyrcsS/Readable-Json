{
    "Book875_IT.txt": "...La distinzione esatta delle diverse categorie musicali è fondamentale per evitare che diversi significati attribuiti alla stessa parola generino fraintendimenti...\\n\\n...Ci sono tre categorie di musica in questo mondo: la Musica Mundana, la Musica Humana e la Musica Instrumentalis...\\n\\n...La Musica Mundana è la musica dell'origine. È l'inizio e la fine di tutta la musica; da essa tutto sorge, e ad essa tutto ritornerà. Segni celestiali veri e falsi (vale a dire, i segni astrologici interni ed esterni, inferiori e superiori. Euergetia darà una spiegazione dettagliata di questa sezione), il susseguirsi delle stagioni e lo scorrere del tempo, gli elementi definiti, ogni cosa nell'universo funziona seguendo l'ordine di questa musica...\\n\\n...Qui si dovrebbe prestare molta attenzione alla connessione fra la Musica Mundana e Fortuna. Sebbene l'una non corrisponda alla seconda, la seconda include la prima. Qualsiasi musica con delle specifiche simili a Fortuna può chiamarsi Musica Mundana, perché si tratta di musica equiparabile a un mondo intero... \\n\\n...Proprio come Cassiodor vi avrà insegnato, la \"Fortuna\" di cui si parla qui e quella del Sebastos non sono... La seconda prende il nome dalla prima, mentre la prima include le \"regole\" che governano ogni cosa, ciò che gli schiavi chiamano \"destino\"...\\n\\n...La Musica Humana è la musica del mondo dei mortali. La musica dei mortali e quella degli dèi non sono molto diverse, e si possono entrambe classificare in questa categoria, dato che la loro essenza è riconducibile all'armonia prodotta dalla Musica Mundana, che arriva dritta alla qualità dell'anima...\\n\\n...Immaginate un'arpa, le cui corde corrispondono a ogni entità fisica al mondo... Non si può produrre una musica magnifica da una singola corda: essa nasce dalle risonanze di tutte le corde insieme... Questa è quella che chiamiamo Musica Mundana...\\n\\n...Mentre le dita scorrono sulle estremità delle corde, la parte centrale vibra assieme ad esse, producendo un suono molto piacevole. Eppure, la parte centrale delle corde non è mica stata toccata, e risuona semplicemente perché si trova legata a...\\n\\n...Il punto che voglio farvi capire è che, proprio come nella metafora delle corde, si può suonare sia la musica dei mortali e che quella degli dèi, proprio come si può scegliere di suonare la parte centrale delle corde, e non le loro estremità. Per questo motivo la Musica Humana può sostituire la Musica Mundana. Ne parleremo in dettaglio più avanti...\\n\\n...La Musica Instrumentalis è la musica che si trova sul gradino più basso, e non c'è altro da dire al riguardo. Perfino gli schiavi lo sanno...\\n\\n...Ora devo spiegarvi la natura di Phobos, e del perché i senzamusica non possono essere visti come nostri pari... Su una base morale e razionale..."
}