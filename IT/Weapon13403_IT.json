{
    "Weapon13403_IT.txt": "\\nNel Porto di Liyue si riversano persone provenienti da tutto il mondo, con grande orgoglio della città.\\nLa marea di gente porta con sé anche tesori esotici.\\nLa punta di questa lancia è lunga e stretta come un ago, con una lama a forma di mezzaluna che si protende dalla base.\\nDopo aver compreso l'elusivo concetto alla base della sua fabbricazione, quest'arma diventa molto più distruttiva delle sue controparti.\\n\\nA differenza dei marzialisti di Liyue, quelli stranieri sono maestri nell'arte della sorpresa, abili nello sviluppo di nuovi ingegnosi trucchi.\\nQuest'arma è pensata per sfruttare i punti deboli. Come un ago, si infila tra le fessure dell'armatura di un avversario. Come i poteri della musica e dell'amore, trova il modo di abbattere le difese delle persone.\\n\\nSi dice che chi abbia progettato la Lancia di mezzaluna fosse in grado di visualizzare i punti deboli della vita stessa.\\nCome se fosse attratta da qualche potere mistico, la lancia volava dalla sua mano in cerca dei punti deboli degli avversari.\\n\"Forse tutto ciò che vive attende di buon grado la morte.\"\\nCosì pensava la sua ideatrice, che riusciva a vedere ciò che era privo di difese in ogni essere vivente, eppure non aveva punti deboli nella sua stessa vita.\\n\\nPoi trovò la musica, e attraverso la musica l'amore. E nell'amore... il suo punto debole.\\nInfine, il dolore dato dalla fine dell'amore, che le trafisse il cuore come un ago, spinse la strega a capire una cosa:\\n\"I punti deboli nascono dalla paura della morte. La paura della morte nasce dall'avere cose e persone care.\"\\n\\n\"Oh, come vorrei vederlo ancora una volta, quel ladro che non può essere né catturato né ucciso.\"\\n\"Oh, come vorrei sentire la sua canzone un'altra volta. Se dovessi sopravvivere, lo tratterrei certamente...\"\\n"
}