{
    "Book1052_IT.txt": "(Una lettera ricevuta diversi mesi fa.)\\n...Sei stata tu. Hai fatto entrare tu la Lumilina, non è vero?\\nSo che sei responsabile di aver comprato l'ingrediente problematico, quel giorno.\\nMi chiedo cosa ne penserebbe la tua amica se sapesse che sta soffrendo a causa della tua negligenza. E cosa direbbero gli altri dipendenti dell'Hotel?\\nPerciò immagino che tu voglia mantenere il segreto nei confronti di Escoffier... Giusto, chef de cuisine Savanna?\\n\\n(Una lettera ricevuta diverse settimane fa.)\\n...Recupera il Codice originale. A qualunque costo!\\nÈ lì che si trova il vero tesoro... E tu l'hai dato via come un'idiota! Bene. Vedi di recuperarlo. Vincilo con una scommessa o portaglielo via con la forza, non m'interessa!\\nAh, giusto. Sbaglio o devi fare quella \"gara di cucina\" contro di lei?\\n...E se non pensi di poter vincere, beh... basta che tu faccia perdere la tua avversaria. Quell'assistente che lavora con te potrebbe esserti di grande aiuto...\\n\\n(Una lettera ricevuta non molto tempo fa.)\\nCosa stai aspettando? È stata lei a nasconderti per prima un segreto, non condividendo la vera ricetta!\\nPerché credi di non essere mai riuscita a ricreare il suo lavoro? L'ha fatto perché ti teme! Ha paura che tu la faccia sfigurare!\\nCosa pensi che dicano gli altri di te, sia dentro che fuori dai muri dell'Hotel Débord? Che sei una chef qualunque, ecco cosa! Senza talento! Una dilettante! Una fallita che mai supererà la bravura di Escoffier!\\nE sai di chi è la colpa? Esatto, sua... Non è decisamente una santa, non lo è mai stata... Quindi perché mai esiti?"
}