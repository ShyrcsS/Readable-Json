{
    "Book5_IT.txt": "Amici di Mondstadt, festeggiamo! Bevete a sazietà!\\nAlla libertà! All'Archon di Anemo!\\nA Vennessa, la prima dei Cavalieri a onorare questo mondo!\\nFigli e figlie di Mondstadt, che il dono dell'Archon di Anemo sia inciso nei vostri cuori!\\nE tutti sappiano che questo dono non è libertà, ma solo ribellione!\\n\\nCosì è trasparso in ere lontane.\\nAmici, perdonate il mio improvvisare,\\nDovrebbe infatti esser chiaro come il giorno che la gloria e la libertà di Mondstadt\\nNacquero quando Barbatos toccò le corde con dolcezza.\\nI poeti cantano di eroica fama,\\nMa ricordar la libertà ignota dovrebbe essere lor brama.\\n\\nIncatenata dai regali, Mondstadt a fatica sospirava,\\nE le feste erano meri sollazzi dei più ricchi,\\nOltre la portata della gente comune.\\nUna prigione morente era ormai Mondstadt.\\nNella schiavitù si beavano i nobili,\\nE i prigionieri non sapevano di esser tali.\\n\\nUna dama dalla chioma di fiamma confinata in una cella,\\nDalle pianure meridionali era lì giunta.\\nNata libera ma poi costretta in catene,\\nSeppur prigioniera del tiranno, era ancora in vita.\\nLa sua anima mai smise di pregare\\nPer la sua gente, per Mondstadt, e per la libertà, seppur illusoria."
}