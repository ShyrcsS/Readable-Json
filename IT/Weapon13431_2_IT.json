{
    "Weapon13431_2_IT.txt": "\\nCosì come le acque sorgive non hanno mai una forma fissa, anche i cuori degli umani e delle fate vagano in balia della brezza notturna.\\nSolo quando il giovane uomo stava per essere consumato dalle fiamme del Signore dei Draghi, ella capì che il suo obiettivo era da tempo divenuto vago.\\nTutto ciò che doveva fare era abbandonare qui colui che aveva cieca fede nella giustizia. Dopotutto, lo aveva già convinto a lasciarsi il suo villaggio alle spalle.\\nDopodiché, doveva solo trovare un altro individuo che potesse diventare Re; in fondo, i suoi ideali non erano mai stati importanti per lei.\\n\\nMa, se era davvero così, allora perché ora si trovava di fronte al fuoco del drago nella sua follia, davanti ai suoi occhi sconvolti?\\nForse erano la \"comunicazione\" e la \"comprensione\" che la Signora delle Mille Acque desiderava, pensò il folletto dell'acqua.\\nMentre lei gli sorrideva un'ultima volta, coprendo il bagliore del sole, lasciò solo tinte arcobaleno nel vapore che si diffondeva.\\n\\n...\\n\\nTuttavia, le vecchie pergamene di Meztli raccontano una storia completamente diversa...\\nAlla luce del dolce chiaro di luna, il nobile Uenuku incontrò il folletto dell'acqua errante e si innamorò di lei.\\nEppure, in un momento di sospetto, egli venne separato dalla sua amata, il cui nome era Hineila (o Ianeira).\\n\"Dicono che il cuore umano sia volubile come la marea. Eppure, se è facile dominare la marea, lo stesso non vale per il cuore umano.\"\\nColmo di rimpianti, l'eroe Uenuku vagò per ogni angolo delle terre arse alla ricerca della sua amata.\\nDopo decenni di incessante ricerca, il duro cuore del il folletto dell'acqua si ammorbidì, mostrando finalmente uno spiraglio di compassione.\\nStrappò una soffice nuvola dal cielo e la trasformò in un arcobaleno, guidando l'eroe verso la sponda opposta del mare.\\nBenedetti dalla Fiamma sacra, Uenuku e la sua amata poterono finalmente riunirsi per non separarsi mai più.\\nGli anziani delle tribù credono che le conchiglie che vediamo oggi in mare siano frammenti di quello stesso arcobaleno.\\nE che la ragione per cui hanno sempre due lati connessi è perché simboleggiano il nostro desiderio di riunione."
}