{
    "Relic15018_4_IT.txt": "\\n\"Mi stupisci. Non hai che un corpo umano, eppure porti in te un tale potere.\"\\n\"Dici di non avere più lacrime per piangere, di non avere più sangue da versare, ma sicuramente è per il fatto che ti sei riempita di fuoco...\"\\n\"Anche se il tuo corpo è stato a lungo coperto di cicatrici, ciò che fluisce come ferro fuso dai tuoi occhi e dalle tue ferite non sono che violente fiamme.\"\\n\"Sembra che stia divagando. Ho seguito la scia di fumo e ti ho rintracciata perché voglio stringere un accordo con te...\"\\n\"Lascia che le fiamme che ora ti divorano siano estinte dalla grazia di Sua Maestà. Che ne dici?\"\\n\\nIl primo Fatuus diede il potere a una giovane donna in cui la fiamma della vita era quasi morta\\ne, nella sua sfrenata immaginazione, vide la linea che separava il passato corrotto da un futuro immacolato...\\n\\n\"Ho capito. Allora, che il ghiaccio gelido prenda il posto del mio passato cancellato ed estingua queste fiamme immortali!\"\\n\"Lascia che l'oscurità della corruzione, il dolore del mondo e gli uomini, le bestie e il peccato che portano siano purificati dal ghiaccio silenzioso.\"\\n\\nCiononostante, una fiamma pura e bianca continuava a bruciare nel suo cuore...\\n\\n\"Tu, la tua Tsaritsa e io condividiamo lo stesso obiettivo.\"\\n\"Purificare le fonti di distorsione di questo mondo: le divinità miopi e ignoranti e l'oscurità e la corruzione dell'Abisso\".\\n\"Bene. Farò tutto il necessario per diventare uno strumento efficace per il bene della nostra causa comune.\"\\n\"Perché anche se mi vesto di bianco dalla testa ai piedi, le ceneri dei morti che da tempo hanno lasciato il segno su ogni centimetro del mio essere non potranno mai essere purificate.\"\\n"
}