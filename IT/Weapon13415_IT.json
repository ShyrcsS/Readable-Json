{
    "Weapon13415_IT.txt": "\\nL'alabarda preferita di un famoso bandito di Inazuma.\\nIn origine era un arpione per pescare, ma era anche molto utile in battaglia.\\nSi dice che il bandito riuscì a usarla per trafiggere il burattino armato di spada prima di portarlo via.\\n\\n\"Ahah! Un tempo ero il capitano di questa nave, la Seiraimaru.\\nEro al comando di oltre dieci navi e venivo chiamato l'Imperituro oni di Seirai.\\nOra sono soltanto una foglia che galleggia sulle onde.\\nSe non fosse stato per Janome e i naufraghi di quelle isole,\\nnon avrei più potuto issare le vele, perché dubito che sarei riuscito a tornare alle mie coste natie.\\nEppure, ora Seirai ha questo aspetto.\\nNon c'è più posto per me nell'arcipelago di Inazuma.\\nE non c'è più neanche quella vecchia sacerdotessa brontolona e scontrosa...\"\\n\\nIl bandito chiamato Ako Domeki aveva una voce colma d'emozione. Poi aggiunse:\\n\"Ehi, Janome! Ora sono l'uomo più libero al mondo!\\nZia sacerdotessa! Non avevi detto di voler girare il mondo?\\nDi volertene andare da un'altra parte, come quel Kamuna e quel Konbumaru di cui parli sempre?\\nSai che c'è? Lascia che io, Ako Domeki Zaemon, lo faccia al posto tuo.\\nLascia che veda come sono davvero fatti i confini del mondo!\\n\\nCi rincontreremo alla fine di tutte le rotte navali!\\nE a quel punto toccherà a me raccontarti di quelle terre lontane!\""
}