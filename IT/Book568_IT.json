{
    "Book568_IT.txt": "...\\nNon ha senso, dev'esserci qualcosa di sbagliato.\\nAmmetto di aver incontrato artisti straordinari da quando ho lasciato lo studio.\\nE ammetto anche che come artisti sono in grado di surclassare i maestri senza nemmeno usare tecniche particolarmente famose... per quanto sono certo che c'è sotto qualche trucco!\\nSo fin troppo bene che i miei lavori non sono ancora alla pari di quelli creati dai miei cocciuti insegnanti, e che non ho le capacità per discutere d'arte coi letterati che fanno da critici.\\nMa è solo questione di tempo! Sono ancora giovane e loro hanno almeno due anni più di me.\\nIn quanto a talento o visione non sono inferiore a nessuno, poco ma sicuro!\\nDopo essermi esercitato così tanto non è possibile che io sia inferiore a quegli emblemi di mediocrità!\\nE di certo non sono come loro, che, nonostante la bravura, non sanno rappresentare luci, ombre e linee in un modo che io trovi davvero degno di nota!\\nTempo! È di tempo che ho bisogno. Creerò un'opera che li lascerà a bocca aperta!\\nE sia, mi concentrerò sull'affinare le mie abilità col pennello. Mi eserciterò con tutto me stesso.\\nMa prima devo raccogliere fondi a sufficienza. Sprecare le forze lungo il viaggio cercando di guadagnarmi da vivere non farebbe che limitare i miei progressi.\\nHo sentito dire che nel deserto di Sumeru è possibile incontrare una fata miracolosa che esaudisce i desideri. Chissà, forse col suo aiuto raggiungerò il mio obiettivo in men che non si dica...\\nSe la fortuna è dalla mia parte, potrei perfino superare le mie aspettative.\\nMeglio darsi da fare. Devo trovare la fata il prima possibile...\\n...\\n"
}