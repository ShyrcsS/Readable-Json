{
    "Book12_IT.txt": "\"Maestro, lascia che ti insegni qualche incantesimo che conosco solo io.\"\\nDesideroso di fare amicizia, fece del suo meglio per pronunciare velocemente questa frase, poiché aveva ancora poca dimestichezza con la lingua comune.\\nPrese un piccolo dente di leone.\\n\"Dente di leone, dente di leone, cavalca il vento verso una terra lontana.\"\\nRecitò la piccola volpe.\\nSoffiò sul dente di leone e ne fece volare i semi. Poi mi disse, in tono più serio:\\n\"Che i desideri del mio maestro possano cavalcare il vento e raggiungere l'Archon di Anemo.\"\\nUna folata di vento scosse i nostri corpi, spazzando via i semi di dente di leone.\\n\"Visto? L'Archon di Anemo mi ha risposto!\"\\nesclamò allegramente.\\n\"Che desiderio hai espresso?\"\\n\"Di diventare amico del mio maestro.\"\\nAbbassò bruscamente la testa.\\n\"Dev'essere stato stancante insegnargli la tua lingua, visto che le nostre bocche sono strutturate in modo diverso dalle vostre. Ti ringrazio per l'impegno.\"\\nNon avevamo notato che mamma volpe si stava avvicinando a noi. I suoi occhi erano come un lago senza fondo e la piccola volpe si nascose tra i denti di leone per sfuggire al suo sguardo.\\n\"Quando avrà padroneggiato il linguaggio umano...\"\\npensai.\\n\"Quando avrà padroneggiato il linguaggio umano...\"\\ndisse lei dolcemente."
}