{
    "Book292_IT.txt": "\"Non è così.\"\\nQueste parole si fecero strada nell'aria all'improvviso.\\nNel santuario della montagna senza nome, la principessa dai capelli corvini sedeva immobile, mentre luci e ombre si davano battaglia sul suo volto rivolto verso una fiamma.\\n\"Che intendi dire con \"non è così\"?\"\\nTale risposta fu quasi un riflesso involontario.\\n\"Ciò che intendo, sciocco samurai, è quanto segue: non hai alcuna opinione in merito alla sottoscritta, la principessa portatrice di distruzione?\"\\n\"Opinione? Beh, innanzitutto credo che tu sia proprio un personaggio.\"\\n\"Non intendevo 'opinione' in quel senso.\" La principessa Mina sembrava ormai piuttosto esasperata. \"Intendevo riguardo al salvarmi.\"\\n\"Tecnicamente parlando, non ti ho salvata.\"\\nLa corresse il samurai.\\n\"Mi avevi ordinato di portarti via in veste di principessa. In questo senso, ti sei salvata da sola.\"\\n\"Oh, dunque la cosa più importante per te è questa\"\\nUna risposta prevedibile.\\nIl samurai pensò che era almeno valsa la pena di provare a evitare le responsabilità.\\n\\n\"A ogni modo, questa storia della \"principessa portatrice di distruzione\"... Ahah. Non è solamente una scusa per fare la guerra?\"\\nIl tono apatico del samurai cambiò.\\n\"Inoltre...\"\\nIl samurai si voltò, gli occhi vacui ora divampanti di determinazione.\\n\"Distruggere il mondo è un concetto decisamente stupido. Lo capirai presto.\""
}