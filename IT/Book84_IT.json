{
    "Book84_IT.txt": "Ogni strada di Mondstadt ho percorso.\\nL'aria era pregna del tanfo dello squallore e del ronzio della baldoria.\\nHo visto i più arroganti tra gli aristocratici,\\nE i più miserabili tra i poveri.\\nDi notte, le strade sono come una ragnatela: alcuni sono qui per mangiare, altri sono la loro eterna preda.\\nSento un tintinnio nella notte, e so che sono le catene che vincolano le anime oppresse.\\n\\nPattuglio le strade di Mondstadt di notte,\\nLaddove i miei compagni e superiori un tempo dichiaravano:\\n\"Siamo i cavalieri sotto la luce delle stelle: alzate il capo e ammirate!\"\\n\"Poiché noi, che alziamo la nostra bandiera sotto lo splendore delle stelle, siamo i veri protettori di Mondstadt!\"\\nMa mai una volta ho alzato il capo verso le stelle o ammirato la nostra bandiera:\\nNon riesco a distogliere gli occhi dai luridi angoli delle strade.\\n\\nMercanti indigenti piangono in silenzio.\\nSoldati già anziani fanno smorfie di dolore.\\nNella mortale immobilità della notte,\\nUna giovane ragazza, scacciata dall'aristocrazia, implora pietà a Barbatos.\\nIl sospiro dei venti lugubri scuote il cancello della Cattedrale.\\nPortando con loro il dolore degli oppressi, assaltano gli splendidi muri dei palazzi.\\n\\nOgni grido di madre,\\nOgni pianto d'infante,\\nCapaci di scalfire lo scudo più duro.\\nCapaci di infrangere la spada più affilata.\\n\\nSuoni di angoscia mi fan venire i brividi lungo la schiena\\nMa nel palazzo e nel castello,\\nSebbene il vento soffi ugualmente su un suolo sacro,\\nQuei suoni sono solo sospiri di formiche alle orecchie degli uomini."
}