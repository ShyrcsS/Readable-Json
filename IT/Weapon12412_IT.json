{
    "Weapon12412_IT.txt": "\\nMentre la notte cala, le pulsazioni delle sue branchie possono venire tradotte così:\\n\\n\"Dunque, quando lasciai il mare, di certo ero morto.\\nIl mio cuore non batteva più, si vedeva il bianco dei miei occhi e avevo un odore fetido...\\nQuesto per un pesce significa morire, dico bene?\"\\n\\n\"Le mie vecchie lische erano le più forti tra tutti gli sgombri.\\nUn tempo ero uno degli esseri più forti dei mari poco profondi.\\nNeanche le bestie marine, le balene e gli squali erano al mio livello.\\nEppure, persino io ho trovato un degno avversario!\\nEra una kurage, ma forse voi le chiamate meduse.\\nCribbio, fluttuano con la marea, quelle lì.\\nCiononostante riescono a respingere ogni tipo d'urto.\"\\n\\n\"Così abbandonai il cammino della forza...\\nper intraprendere quello della medusa.\\nDopo una lunga, lunghissima vita,\\nriuscii a controllare ogni organo del mio corpo.\\nCosì fermai il mio cuore\\ne non fui scambiato per un pesce fresco e tagliato in due.\\nForse penserai che non sono altro che un pesce alla griglia, e probabilmente è così...\\nma permettimi di diventare la tua forza.\"\\n\\n\"Ora, tu che brandisci questo povero vecchio...\\nUhm...\\nQuando tutta l'acqua tornerà nel mare,\\nquando le ultime stelle si spegneranno,\\nquando tutto tornerà all'oceano primordiale da cui tutto ebbe origine...\\navrai il coraggio di misurarti con me?\""
}