{
    "Weapon11427_IT.txt": "\\nUno strumento estremamente diffuso nei giorni in cui Fontaine era più dipendente dal lavoro manuale.\\nÈ probabile che la lama non fosse resistente abbastanza per un uso prolungato e intenso,\\nma in compenso era possibile staccarne la parte smussata per maggior comodità del suo utilizzatore.\\n\\nI lavoratori del porto ne facevano spesso uso per tagliare i materiali sottili e snodare i cavi annodati.\\nNonostante il suo utilizzo fosse strettamente regolamentato e nessuna lama sia mai davvero appartenuta a chi la usava,\\nquest'arma è circolata molto nel mercato nero, e un tempo era acclamata come la lama delle genti.\\nEra perfetta per l'autoconservazione negli ambienti naturali più ostili e per ricavare passaggi attraverso le piante acquatiche.\\nLa leggenda narra che, durante l'epurazione, molte persone ne abbiano scoperto anche utilizzi del tutto innovativi.\\nCon l'avanzare della società e delle molteplici regolamentazioni messe in atto, vedere in giro lame di questo tipo è diventato progressivamente più difficile.\\n\\nNonostante non fossero di proprietà di chi le brandiva,\\ncoloro che dipendevano da queste lame le consideravano come estensioni delle proprie braccia,\\ned è per questo che, per evitare di perderle, spesso scrivevano il proprio nome sia sull'elsa sia sulle lame.\\nIl nome scritto su questa lama è quello di uno degli ex sindaci di Poisson."
}