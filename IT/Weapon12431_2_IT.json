{
    "Weapon12431_2_IT.txt": "\\nEra un'epoca in cui gli stendardi erano tornati alle rovine corrose della Città di cenere, un'epoca in cui i giuramenti erano caduti nell'oblio.\\nCaduto gradualmente in preda al delirio, il re umano mormorava le sue ossessioni insensate, e i suoi occhi non riflettevano altro che paura.\\nSebbene fosse sempre amareggiato dalla perdita della grande visione che condivideva con gli altri umani, ovvero la coesistenza di draghi e umani,\\nl'eroe ormai anziano non riusciva a ribellarsi all'unico suo vecchio amico sopravvissuto.\\n\\nAlla fine, pensò che il colore sarebbe svanito da tutti i sentieri verdeggianti.\\nProprio come la fiamma, la passione svanisce quando essa si spegne.\\nE proprio come una fiamma non può mai tornare a bruciare, allo stesso modo non esisteva un sentiero che fosse solamente suo.\\nE così, l'anziano disilluso accettò silenziosamente di diventare l'ufficiale agli armamenti per la Grande Alleanza,\\npromettendo di non interferire con gli ordini del suo vecchio amico, limitandosi ad aspettare il giorno in cui avrebbe fatto ritorno alla Fiamma sacra...\\n\\nPoi, una notte, dopo aver salvato i draghi dall'ombra della spada, un giovane dagli occhi scarlatti fece visita alla dimora dell'ufficiale agli armamenti.\\nCon un fervore strano eppur familiare, implorò l'antico eroe di spezzare le catene del giuramento infranto.\\n\\nIl vecchio non rispose, limitandosi a guardare verso il grande spadone che pendeva dalla sua cintura.\\nNegli occhi di quell'uomo, ormai incupiti dall'età, si era riaccesa una piccola fiamma."
}