{
    "Book645_IT.txt": "La storia dell'asino\\n\\nNon si può cambiare la propria natura.\\nTutti in questo mondo abbiamo pregi e difetti.\\nConosci te stesso e accetta i tuoi difetti.\\nNon fare come l'asino o ti renderai ridicolo.\\n\\nAvendo saputo che la volpe aveva ottenuto il formaggio, nel cuore dell'asino crebbe il desiderio di fare altrettanto.\\n\"Che mondo è mai questo?\\nA me la volpe non sembra così furba, anche se la gente sostiene il contrario.\\nIo mi spacco la schiena lavorando tutto il giorno, ma nessuno mi fa mai un complimento.\\nStando così le cose, dovrò proprio prendere esempio dalla volpe.\\nSi tratta solo di imparare qualche trucchetto, non può essere difficile.\"\\n\\nL'asino si nascose dunque dietro agli alberi, aspettando pazientemente.\\nVedendo arrivare la figlia del casaro, l'asino sbucò fuori.\\nSperando di riuscire a imitare la volpe, sollevò uno zoccolo e le disse:\\n\"Ascoltami, ascoltami. Non vedi che stai andando troppo lenta?\\nSe vuoi sbrigarti, ti conviene liberarti di tutto quel formaggio.\"\\n\\nLa ragazza rispose indignata:\\n\"Brutto asinaccio! Pensi forse di ingannarmi?\\nA me il bastone! Riporterò questa bestia al mulino!\"\\nVedendo il bastone ruotargli davanti al muso, l'asino si mise a tacere.\\n\\nLa morale della storia ci invita a essere noi stessi. A non perdere la nostra identità.\\nComportarci imitando gli altri genera solo inutili sofferenze."
}