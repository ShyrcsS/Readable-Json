{
    "Relic15024_4_IT.txt": "\\nOgni anno, quando sbocciano i Fiordispirito, il villaggio di Qiaoying si prepara per le cerimonie del tè.\\nQuando i fiori appassiscono, i fiori del tè infusi con nove profumi vengono presentati nella sala del villaggio.\\nI Fiordispirito sono fugaci, proprio come il passaggio di un Adeptus.\\nOltre al nome ambiguo di \"Signore delle erbe\", si è lasciato dietro anche molte leggende nebulose e frammentarie.\\n\\nIn una di queste, la forma di Adeptus del Signore delle erbe diviene i rami di un antico albero di tè.\\nIn un'altra, vola sulla montagna degli Adepti in groppa a una bestia malvagia che aveva sottomesso.\\nC'è anche una storia che racconta...\\n\\nLa giovane raccolse la mantella, che poi indossò frettolosamente coprendosi il capo, arrancando verso la riva.\\nSi sarebbe vergognata se non si fosse coperta il volto, incapace di parlare.\\nAllora l'orchestratore delle sue sofferenze fece capolino dall'acqua.\\nLe scaglie variopinte brillavano come se stessero festeggiando tale vittoria.\\n\\n\"*tossisce* Bene! Quindi sai nuotare! Strabiliante! ... Sai cosa? Ti auguro di affogare un giorno!\"\\n\\nDisse in tono per metà arrabbiato e per metà scherzoso.\\nEppure quel fascio brillante sprofondò negli abissi per non riaffiorare più."
}