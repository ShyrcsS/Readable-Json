{
    "Costume340008_IT.txt": "Al momento del tuo arrivo al Promontorio Acchiappastelle, Mona ti stava già aspettando da un po' di tempo.\\nStava guardando il cielo stellato canticchiando una canzone che non conoscevi. Avvicinandoti a lei, hai sentito un'improvvisa voglia di farle uno scherzo... Ma mentre avanzavi in silenzio e lentamente per batterle una mano sulla spalla, smise di cantare.\\n\"Se stavi provando a spaventarmi, mi dispiace, ma è troppo tardi.\"\\n\\nAh, proprio come ci si sarebbe aspettati da Mona Megistus, l'astrologa. Il tuo tentativo fu sventato e non potesti fare altro che sederti accanto a lei. Schiarendosi la gola, Mona cominciò a parlare utilizzando un tono accademico:\\n\"Oggi le stelle sono davvero stupende, è la serata perfetta per guardare il cielo. E ora che ho convinto ad andare via la coppia che viene spesso qui, è davvero il posto perfetto per la nostra lezione sulle basi dell'astrologia.\"\\nOh. Ecco perché non avevi visto Marvin o Marla.\\n\"Allora iniziamo.\"\\n\"'Astrologia' è un termine generico che indica gli studi delle leggi che governano i movimenti della materia. I corpi celesti non sono altro che un superficiale soggetto di ricerca a questo proposito...\"\\nHai capito senza problemi il significato dell'introduzione basilare, ma, man mano che lei continuava a parlare, l'argomento diventava sempre più complicato e stavi cominciando a perdere il filo. Tuttavia, parlava con così tanto entusiasmo che non hai avuto il coraggio di interromperla.\\nGuardando i suoi brillanti occhi grigi e il suo gesticolare continuo, non hai potuto fare a meno di provare un certo imbarazzo... Aspetta un momento.\\n\"Stai indossando dei vestiti nuovi?\"\\nProbabilmente non si aspettava la tua domanda, motivo per cui all'inizio sembrava un po' in difficoltà, ma si riprese in fretta.\\n\"Esatto. Indosso degli abiti nuovi per commemorare questa occasione speciale in quanto tua insegnante di astrologia. Consideralo un segno di... uhm, rispetto.\"\\nSentendoti un po' in colpa, hai provato a rimanere concentrat{F#a}{M#o}. Schiaffeggiandoti le guance assonnate, hai cercato di tenere gli occhi aperti e hai continuato ad ascoltare la lezione.\\n\"Le leggi della materia in realtà sono molto semplici. Sono i princìpi che governano l'umanità a essere complessi. Così, noi astrologi...\"\\nPer tutto il tempo ti ripetevi di non addormentarti, non addormentarti, non... zzz...\\n\"Eh. Cosa devo fare con te...\" borbotta la tua insegnante di astrologia."
}