{
    "Weapon14426_IT.txt": "\\nFra le due sponde del passato e del presente,\\nun cielo si staglia immenso, illimitato reame di libertà.\\nI fiori mettono radici nel suolo, ma bramano il cielo infinito,\\ne, pur essendo senz'ali, cercano ancora di innalzarsi in aria...\\n\\nFacendo da contraltare al destino dei fiori, legato alle radici nelle profondità della terra,\\ni denti di leone sono destinati a osservare le altezze e la libertà del cielo.\\nL'infinito empireo blu è come una cupola che riflette il mondo al di sotto di esso,\\ncon nuvole bianche che punteggiano il cielo calmo e pacifico.\\n\\nProprio come i tenaci denti di leone e i crisantemi selvatici,\\nla gente sui terreni verdeggianti ascolta il richiamo della libertà.\\nLa tirannia delle tempeste e degli inverni amari potrebbe averli oppressi,\\ne le loro virtù potrebbero esser state corrotte e deviate.\\n\\nMa finché dureranno le tradizioni in lode delle burrasche nella volta celeste,\\ne finché questa preziosa libertà continuerà a essere celebrata di generazione in generazione,\\nallora anche la gente ascenderà, come i semi dei denti di leone,\\nverso una libertà illimitata e senza catene."
}