{
    "Relic15023_1_IT.txt": "\\nFin dai tempi antichi, questo luogo conosciuto come la Voragine brilla di un lustro vermiglio.\\nI minatori di montagna e i mercanti di città raccontano ancora la leggenda di uno Yaksha...\\nSi narra che un giorno il viaggiatore solitario con quattro braccia giunse nelle lande desolate dove cadde la stella.\\nLe tribù delle montagne, avendo sentito che i viaggi di questo esorcista viandante lo avevano portato da loro, l'avvicinarono uno dopo l'altro:\\n\\n\"Visitatore che vieni da lontano, per favore, accetta il nostro vino e ascolta la nostra supplica.\"\\n\"Potresti trovare i nostri liquori invecchiati amari e difficili da mandar giù, ben lontani dai dolci infusi del Monte Tianheng lodati persino da Rex Lapis.\"\\n\"Ma il cielo ci ha onorato con pietre preziose e giada meravigliosa che ci consentono di sopravvivere.\"\\n\"Per merito della grazia divina di Rex Lapis, le nostre vite non sperimentano il terrore, anche se non sono ideali.\"\\n\"Eppure le cose sono cambiate e un'ombra oscura è scesa sulla benedizione che abbiamo ricevuto dalla stella caduta.\"\\n\"Non abbiamo doni preziosi da donare come pegno, tuttavia preghiamo per il tuo soccorso.\"\\n\\nL'ospite ascoltò la supplica degli anziani, bevendo in silenzio ogni goccia di quel vino amaro.\\nNon promise nulla e non castigò i mortali per la loro insolenza; semplicemente, si diresse verso est nonostante i tentativi di trattenerlo.\\n\\nQuanto a ciò che successe dopo, tutti sanno cosa accadde...\\n\\nMa quel bicchiere di vino fatto di semplice cristallo che l'ospite aveva condiviso con gli anziani delle tribù resta ancora oggi come testamento del loro patto."
}