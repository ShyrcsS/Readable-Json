{
    "Book11_IT.txt": "\"Perché vuoi imparare la nostra lingua?\"\\nchiesi una volta al piccolo di volpe.\\nMi rispose allegro nella lingua comune:\\n\"Così potrò diventare amico degli esseri umani quando mi trasformerò in uno di loro!\"\\n\"Perché vuoi fare amicizia con gli esseri umani?\"\\nSembrò rattristarsi e abbassò lo sguardo.\\n\"Nella foresta lontana ho visto un ragazzo.\\nEra vestito di grigio. Aveva gli occhi e l'aspetto di un lupo\" aggiunse.\\n\"Avevo appena padroneggiato la magia e stavo correndo felice sulle zampe posteriori. È divertente correre sull'erba, ma purtroppo la differenza d'altezza non permette alle volpi di vedere o annusare le stesse cose degli esseri umani.\\nImmagino tu possa capire cos'è accaduto dopo, maestro! All'improvviso mi accorsi di qualcosa di terribile: mi ero perso.\"\\nAveva la voce sofferente, mentre mi raccontava gli avvenimenti di quel giorno.\\nAlla fine, aveva vagato fino a raggiungere un bosco in lontananza, dove incontrò dei mostri feroci.\\nProprio quando pensava di essere spacciato, quel ragazzo lupesco dagli abiti grigi saltò fuori dalla foresta e scacciò i mostri. Poi si voltò e svanì tra gli alberi senza dire una parola.\\n\"Se potessi trasformarmi in un umano e parlare la loro lingua, potrei rintracciarlo e diventare suo amico!\"\\ndisse allegramente.\\nA tale risposta non potei che chiedergli:\\n\"E io non sono tuo amico?\"\\nIl piccoletto mi risposte con sincerità nella lingua comune:\\n\"La mamma dice che tu sei diverso perché sei il mio insegnante, ma che non devo dirtelo o ci rimani male.\"\\nScosse la testa con fare confuso. Mentre ragionava su questa faccenda complicata, la sua coda soffice picchiettò i denti di leone circostanti.\\n\"Ho trovato!\"\\ngridò all'improvviso.\\n\"Se ti insegno qualcosa che non sai, allora diventerò io il tuo insegnante.\\nSaremmo entrambi insegnanti, così saremo pari e potremo diventare amici!\"\\nFece del suo meglio per pronunciare velocemente questa frase, poiché aveva ancora poca dimestichezza con la lingua comune.\\n\"Maestro, lascia che ti insegni qualche incantesimo che conosco solo io.\""
}