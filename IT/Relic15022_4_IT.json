{
    "Relic15022_4_IT.txt": "\\nUn delicato fiore dell'oceano il cui nucleo è decorato da candide perle.\\nI canti dell'Isola di Watatsumi dicono che questi fiori sbocciano negli abissi illuminati dalla luce delle perle.\\nPoiché sono permeati dalle pene d'amore delle figlie del mare e dalla debole luce della luna, sprigionano un bagliore perlaceo.\\n\\nQuando ogni conflitto sarà cessato, le bestie del mare non piangeranno più al pensiero dei loro compagni solitari;\\ne quando la luce della luna illuminerà Touzan, l'adorabile divinità sorgerà e canterà:\\n\"Venite, figlie del mare. Venite a vedere, o popolo amato: stanotte la luna è alta nel cielo.\\nAnche se Touzan cadrà stanotte, i tuoni e la tempesta mai riusciranno a nascondere la perlacea gloria della luna...\"\\n\\nL'ancella solitaria canterà e danzerà su onde argentee come la luna.\\nGli abitanti degli abissi dimenticheranno il dolore della perdita, e anche i delicati fiori recupereranno i loro colori accesi."
}