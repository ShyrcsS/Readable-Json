{
    "Book211_IT.txt": "La storia di Gonbei\\n\\nGonbei ha 76 anni ed è l'unico mortale che vive in via Toki.\\nÈ stato un contadino, un samurai e un artigiano.\\nLa scatola che avevo in mano era opera sua. La sua superficie liscia in lacca nera intarsiata di madreperla iridescente era stata realizzata con una tecnica che aveva appreso dai pescatori dell'Isola di Watatsumi.\\n\\n\"Grazie del tuo impegno.\"\\nL'anziano di fronte a me chinò profondamente il capo.\\nAnche se dentro di me pensavo che fosse questo il modo in cui i mortali dovessero comportarsi con gli youkai, provai comunque un pizzico di pietà per la sua malinconia.\\n\\nStando alle parole di Gonbei, contrariamente alla leggenda popolare, una volta era un grande amico di Ameonna, che vagava per i monti e le foreste.\\nGonbei, che al tempo era un adolescente, stava cercando di portare la pioggia sui campi colpiti dalla siccità del suo paese natale. Pertanto, prestò orecchio alle parole dell'anziano del villaggio e raggiunse le montagne per chiedere l'aiuto di Ameonna.\\nAl tempo, nonna Ame non era più giovane ed era bene a conoscenza dei molti cambiamenti che si stavano verificando nel mondo. Ma gli esseri delle montagne e delle foreste sono sempre più semplici e ingenui dei mortali.\\n\\nMmmh, cosa accadde dopo? Il giovane Gonbei compì l'inammissibile errore di ingannare gli esseri delle montagne e delle foreste. Anche se, ancora oggi, insiste che fu tale tradimento a salvare il suo villaggio.\\n\\nE il villaggio ebbe un anno di raccolti insolitamente ricchi a causa delle abbondanti piogge.\\nDopo quel fatto, Gonbei, vergognandosi profondamente, evitò le montagne distanti e venne a vivere in città, restandoci per molto tempo.\\n\\n\"Mi dispiace così tanto.\" L'anziano mortale chinò il capo, ma non prese la scatola in legno.\\nLasciai la sua casa prima che la luna venisse coperta da nubi scure."
}