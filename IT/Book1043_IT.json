{
    "Book1043_IT.txt": "\"...Il mio amato figlio è nato, proprio come avevo pianificato...\\n\\n...Quanto è bello, una creatura perfetta. Riesco a sentire il sangue di drago scorrergli nelle vene. Persino mio fratello, se mai posasse gli occhi su di lui, faticherebbe a distinguere la sua vera stirpe al primo sguardo...\\n\\n...Intrappolate nelle loro prigioni di carne e ossa, le anime umane saranno sempre incapaci di realizzare appieno la propria volontà. Ma non sarà così per il mio amato figlio, poiché egli trascenderà l'intera umanità e prenderà il posto che gli spetta come protagonista della mia 'storia'...\\n\\n...La sua forza è innegabile. Anche all'interno del nido degli Elementosauri, quando si tratta di mangiare, egli pretende sempre la sua porzione di drago. Sottometti o sarai sottomesso. E diventa più forte a ogni prova: farà proprio come con tutti coloro che sono diventati draghi prima di lui...\\n\\n...Ma io non l'ho creato solo per far crescere un altro Signore dei draghi...\\n\\n...\\n\\nSe dovessi guidarlo passo dopo passo, plasmare la sua ascesa al potere come ho previsto, portandolo a dominare le tribù di umani fino a diventarne il re... Senza alcun dubbio farebbe le scelte predisposte per lui, le scelte che io ho concepito. Così non avrebbe alcun senso...\\n\\n...Forse non è saggio tenerlo qui troppo a lungo...\"\\n"
}