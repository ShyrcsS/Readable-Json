{
    "Book196_IT.txt": "—Atto V: Le perle gemelle vengono restituite—\\nProtagonista maschile: Fan Jie\\nProtagonista femminile: Zixin\\nAntagonista comico: Wu Wang\\n\\nScena I\\n(Fan Jie è in alto a sinistra del palco, Zixin in alto a destra. Wu Wang è a terra con gli occhi chiusi.)\\n(I due si muovono a tentoni nell'oscuro covo di Wu Wang)\\n(Nel buio, le loro mani si toccano, ma, non sapendo chi sia l'altro, ritraggono le mani preoccupati)\\n(Wu Wang si sveglia)\\n(A parte)\\nWu Wang: \"Maledizione, quella ragazza è tanto ostinata quanto me. Ha osato colpirmi\".\\nWu: \"In giro non c'è nessuno. Forse si è ritirata più a fondo nel covo\".\\nWu Wang: \"Umpf. Si è fatta notte e il cancello è chiuso\".\\nWu Wang: \"O è saltata oltre il muro, o non è riuscita a scappare! Di certo non può essere uscita dal cancello\".\\n(Wu Wang entra nella sala)\\n(A parte)\\nWu Wang: \"Ah, questi zucconi sono completamente sbronzi. Non hanno acceso neanche una sola candela!\"\\nWu Wang: \"Beh, meglio che me ne procuri una e inizi a cercare quella donna\".\\n(Nel buio, Wu Wang pesta il piede di Fan Jie ed entrambi fanno un salto indietro)\\nWu Wang: \"Ahah, eccoti qua!\"\\n(Wu Wang allunga le braccia verso Fan Jie, che si abbassa schivandole. Inciampano l'uno sull'altro nel buio e Zixin si accovaccia in un angolo)\\n(Alla fine, Wu Wang riesce ad afferrare Fan Jie)\\nWu Wang: \"Ti ho preso!\"\\n(A parte)\\nWu Wang: \"Mmmh? Che vita larga che hai, più larga rispetto al nostro ultimo incontro\".\\nFan Jie: \"Ho indossato qualche abito in più per scaldarmi\".\\nWu Wang: \"Giusto, quando fa freddo bisogna vestirsi più pesanti\".\\nWu Wang: \"E come sei alta. Come lo sei diventata?\"\\nFan Jie: \"Sto indossando dei tacchi alti, perfetti per dare spettacolo\".\\nWu Wang: \"Oh, dev'essere difficile camminarci\".\\nWu Wang: \"E che mani ruvide che hai. Come mai?\"\\nFan Jie: \"Beh... Avvicinati e te lo dico\".\\nWu Wang: \"Ma certo, ma certo\".\\n(Fan Jie infilza Wu Wang con la spada)\\nFan Jie: \"Per brandire una spada e ucciderti meglio\".\\n(Wu Wang cade)\\n\\nScena II\\n(A parte)\\nFan Jie: \"Sudicio criminale. Ma è bastato un fendente per massacrarti\".\\nZixin: \"Sei Fan Jie?\"\\nFan Jie: \"Questa voce... Sei la signorina Zixin!\"\\n(Fan Jie e Zixin allungano le braccia e si toccano)\\nZixin: \"Fan Jie!\"\\nFan Jie: \"Devi aver sofferto molto\".\\nFan Jie: \"Ho massacrato quel demone. Ora mancano solo i suoi sottoposti\".\\nFan Jie: \"La sua morte li farà fuggire, come le scimmie quando cade il loro imponente albero\".\\nFan Jie: \"Non temere: butterò giù il cancello\".\\n(Fan Jie butta giù il cancello)\\nZixin: \"Ah! Se non fossi arrivato tu, avrei perso la vita!\"\\n(Dongtang, lento, innig)\\nZixin: \"Un cuore di perle in casa tua potrai trovare\".\\nFan Jie: \"E nel cielo col vento, finalmente, potremo riposare\".\\nFan Jie: \"La luce della luna sulle fronde è riflessa\".\\nZixin: \"E col capo chino è fatta la promessa\".\\n—Fine—"
}