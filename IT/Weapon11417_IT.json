{
    "Weapon11417_IT.txt": "\\n\"Questa è una storia di Valuka...\"\\n\\nQuesta è una storia che risale a molte lune fa, quando la giungla era ancora uno scintillante deserto dorato, e noi non eravamo ancora nati dai melograni.\\n\\nC'erano una volta tre amici. Erano affiatati come Araji, Aramaha e Arayama.\\nMa uno degli amici fece ritorno alla terra, mentre gli altri due presero strade separate.\\nUno dei due voleva creare un regno terreno e fare sparire la tristezza dal mondo.\\nL'altro decise di diffondere la vegetazione e di riempire la terra di saggezza e felicità.\\n\\nMa prima o poi i regni cadranno, la saggezza verrà distorta, e la definizione di felicità cambierà.\\nDimenticherai i tuoi sogni, mentre noi torneremo ai nostri, dimenticando il sole e la luna.\\n\\nEppure, nelle profondità del deserto, proprio come i re della foresta lasciano orme dietro i loro passi, io e te lasceremo storie dietro noi.\\nLe tracce della nostra amicizia passata dormono beatamente, come un Aranara trasformatosi in un seme."
}