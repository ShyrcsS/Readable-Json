{
    "Relic15011_3_IT.txt": "\\nSi dice che\\nun tempo, la gente del posto ricevesse le rivelazioni direttamente dal cielo.\\nGli emissari degli dèi camminavano tra i retrivi esseri umani e le acque s'evaporarono con l'arrivo dei primi tuoni che squarciavano il cielo.\\n\\nLa gente godeva di una saggezza smisurata, e questa saggezza era la loro manna.\\nLa loro prosperità era fonte di orgoglio e ambizione, così come di interrogativi.\\n\\nCosì misero in dubbio l'autorità dei cieli e tramarono per entrare nel giardino degli dèi.\\nE sebbene avessero promesso al popolo amore divino, prosperità e saggezza, gli emissari del cielo s'infuriarono.\\nMettere in dubbio l'eternità era proibito,\\nche la terra osasse sfidare il cielo, inespiabile.\\n\\nCosì il sommo sacerdote con la corona di rami bianchi andò a placare gli emissari divini,\\ne raggiunse le profondità della terra, in cerca della saggezza nascosta dell'albero argenteo nell'antica capitale...\\n"
}