{
    "Book178_IT.txt": "A causa della tragedia che ci ha colpiti di recente, temo di aver ormai perso tutte le annotazioni che avevo scritto nel diario.\\nÈ davvero una sfortuna che abbia perso tutti i miei appunti sull'indagine, ma qui siamo davvero in pericolo.\\n\\nPurtroppo non siamo riusciti ad aprire quelle enormi porte.\\nAlla fine siamo tornati indietro a mani vuote, senza aver trovato nessun affresco né le armi che padron Ingbert desiderava tanto vedere.\\nSiamo tornati <color=#FFE14BFF>all'accampamento a sud</color>, ma dei nostri compagni spariti nella tormenta di neve non c'era traccia.\\nNon possiamo far altro che sperare che siano riusciti a scendere dalla montagna e che stiano tornando coi rinforzi e con altre provviste, per quanto tale possibilità sia molto remota.\\nDi sicuro, presto finiremo le provviste rimanenti.\\nSo che sembra molto crudele da dire, ma la frana avvenuta davanti alla <color=#FFE14BFF>porta circolare della stanza segreta</color> non ci ha privati solo di Nick, ma anche di tutto il cibo e carburante che stava trasportando.\\nRicordo chiaramente di avergli detto quanto fondamentale fosse controllare l'integrità strutturale di queste rovine.\\n\\nForse gli sfortunati incidenti che stiamo continuando ad avere negli ultimi giorni mi hanno reso rancoroso.\\nO forse è la naturale conseguenza delle condizioni estreme in cui ci troviamo.\\n\\nPadron Eberhart riesce a mantenere la lucidità anche di fronte a condizioni avverse di questo calibro, il che lo rende ancora più ammirevole. Forse è questa la vera tenacia di un giovane nobile.\\nA quanto pare, padron Landrich non si sbagliava sul suo conto.\\nPur essendo un figlio illegittimo, riesce a comportarsi esattamente come ci si aspetterebbe da un nobile. Anzi, lo fa molto meglio di molti altri aristocratici.\\n\\nQuando la tempesta si calmerà un po', raggiungeremo la <color=#FFE14BFF>cella nelle rovine a sud-ovest</color> come proposto da Eberhart.\\nA giudicare da ciò che ha decifrato, lì dentro potrebbe esserci qualcosa di molto antico.\\nIl freddo estremo di questo luogo ha l'effetto singolare e incomprensibile di conservare tutto allo stato originale.\\n\\nNon dobbiamo deludere i compagni che abbiamo perso.\\nE, soprattutto, non dobbiamo deludere padron Landrich.\\nAltrimenti, è molto probabile che presto finirò ad affrontare i mostri nell'arena dei gladiatori.\\nE anche se riuscissi a sconfiggere quei mostri, probabilmente condividerò lo stesso fato dello schiavo di Eberhart: morire trafitto dalla spada della mietitrice dai capelli rossi del clan Lawrence..."
}