{
    "Relic15031_2_IT.txt": "\\nUn piccolo strumento utilizzato per regolare la coppie di torsione. Potevano essere utilizzati con ogni tipo di motore meccanico.\\nVennero resi obsoleti dall'arrivo dei \"nuovi modelli\" di Mekautomi a opera di Alain Guillotin,\\nche smisero di essere \"nuovi\" dopo qualche secolo di ulteriori test.\\n\\nParlando di Alain Guillotin,\\nprima di unirsi allo Spettro Maréchaussée per poi abbandonarlo, prima di fondare infine l'Istituto di ricerca per l'ingegneria dell'Energia cinetica di Fontaine,\\nGuillotin organizzava ricerche presso l'ormai decaduto Istituto di Filosofia Naturale.\\nSi dice che, per tutta la sua vita, non fosse stato vicino a nessuno, eccetto che a sua sorella minore, anche lei nella Maréchaussée.\\n\\nCi sono molte leggende su di lui. E secondo una di queste...\\nDurante i suoi trascorsi all'Istituto sarebbe riuscito a creare una macchina pensante,\\ne che la usò per aiutare sua sorella col suo lavoro alla Maréchaussée.\\nQueste affermazioni provengono principalmente dai suoi ex-colleghi (la maggior parte dei quali morirono combattendo contro Elynas),\\ne poiché non ci sono prove concrete al riguardo, l'esistenza del macchinario non è mai stata ufficializzata.\\nIn risposta a una domanda in materia, una volta commentò: \"È un grande peccato. Non c'è niente da dire\".\\nDa quel momento, non rispose mai più a domande sull'argomento.\\n\\nSecondo un'altra leggenda, invece...\\nOrmai anziano, si sarebbe ritirato dall'Istituto di ricerca di Fontaine per dedicarsi al suo laboratorio, non incontrando mai nessuno.\\nLe ricerche condotte nei suoi ultimi anni non sarebbero mai state pubblicate,\\ne, dopo l'incidente, tutto ciò che si poté trovare nel suo laboratorio personale furono i segni che era stato costruito qualcosa.\\n\\nNegli anni che seguirono, queste leggende funzionarono allo stesso modo dell'opera di Coppelius, anch'essa rimasta incompleta.\\nStimolarono l'immaginazione, diedero ispirazione e portarono a sforzi ancora maggiori."
}