{
    "Book174_IT.txt": "—Atto I: Sui pesci e l'acqua—\\nProtagonista maschile: Fan Jie\\nProtagonista femminile: Zixin\\nPersonaggio comico: Nonna Zhang\\n\\nScena I\\n(Entra Zixin vestita di blu)\\n(Ad alta voce)\\nZixin: \"La marea riflette monti e colli, e una leggera brezza accarezza i coralli\".\\n(A parte)\\nZixin: \"Sono la figlia di un pescatore e sono cresciuta sul molo. Quest'anno compirò sedici anni\".\\nZixin: \"Ormai i miei genitori sono anziani. Che altra scelta ho, se non prendere in mano i remi? Sembra che io sia destinata a passare la vita sull'oceano\".\\n(Dongtang, lento, innig)\\nZixin: \"Corda della barca alla mano, lancio la rete sui pesci che nuotano liberi. Sarà vendendoli che sosterrò la mia famiglia\".\\n(Zixin lancia la rete, per poi tirarla indietro)\\n(Dongtang, appassionato)\\nZixin: \"Ogni giorno è difficile, che sia sotto il sole, la luna o le stelle. I ricchi vivono con sregolatezza, mentre i poveri devono impegnarsi. È così che vanno le cose\".\\nZixin: \"Anch'io invidio lo sfarzo esibito dalle donne ricche, ma non mi sono mai pianta addosso, nonostante al polso non abbia altro che un filo di perle\".\\nZixin: \"Non ho nulla da mostrare, se non spoglie pareti. Non ho altro che ciò che costruisco da sola\".\\n(Zixin lega la barca al molo e salta sulla sponda)\\n(Dongtang, senza misura)\\nZixin: \"È il momento di andare a vendere il pesce per strada\".\\n(Zixin esce)\\n\\nScena II\\n(Entra Zixin con in mano un cesto)\\n(Dongtang, straziante)\\nZixin: \"Pesce fresco, pesce fresco! Compratelo qui, compratelo ora!\"\\n(Entra Nonna Zhang con in mano un cesto di fiori)\\n(Sprechgesang)\\nNonna Zhang: \"Guarda quel pesce (il pesce agita la coda, bagnando Nonna Zhang), com'è agguerrito! Sarà ottimo nella zuppa!\"\\nNonna Zhang: \"Fradicia così dalla testa ai piedi, non sembro una giovane bellissima e truccata a festa?\"\\n(A parte)\\nZixin: \"Nonnina, come ti chiami?\"\\nNonna Zhang: \"Puoi chiamarmi Nonna Zhang. Vendo fiori su questa strada\".\\nNonna Zhang: \"Cara, una ragazza con la voce dolce come la tua non riuscirà a vendere neanche un singolo pesce prima che faccia buio\".\\nNonna Zhang: \"Sarai anche bellissima, ma non riempirai mai la pancia se continui a essere timida e a non alzare la voce\".\\n(Zixin abbassa la testa)\\n(A parte)\\nZixin: \"Sei davvero simpatica, nonnina\".\\nZixin: \"Oh, no... Dove...\"\\nNonna Zhang: \"Cos'è successo?\"\\nZixin: \"Il filo di perle che porto sempre al polso è sparito. Non lo tolgo mai! Com'è potuto accadere?\"\\n(Entra Fan Jie, con indosso gli abiti di scena colorati e con in mano il filo di perle)\\n(Dongtang, andante calmo)\\nFan Jie: \"Come un corvo che grida il vero oltre le onde, un filo di perle mi apparì all'orizzonte\".\\n(A parte)\\nFan Jie: \"Mi chiamo Fan Jie, al vostro servizio. Mi guadagno da vivere facendo lavoretti insoliti al molo. I miei fratelli mi hanno scelto come loro capo\".\\nFan Jie: \"Il filo di perle che ho trovato oggi dovrebbe appartenere a quella signorina\".\\nFan Jie: \"Voglio ridarlo alla sua legittima proprietaria, ma non voglio venire accusato di alcun atto indecoroso\".\\nFan Jie: \"Forse dovrei controllarle il polso e vedere se ha i segni delle perle\".\\n(Dongtang, preludio di 12 battute, irato)\\nFan Jie: \"Sotto il sole cocente e l'aria afosa, la vendita del pesce non è forse faticosa?\" \\nZixin: \"Il mio pesce è fresco, garantisco io! Che sia da friggere o in un bel bollito\".\\nFan Jie: \"Quei pesci sono feroci come tigri, non si fermano neanche un secondo\".\\nFan Jie: \"Ti andrebbe di farti avanti e dirmi chi sei?\"\\n(Zixin si fa avanti)\\nFan: \"Queste perle stupende non possono che appartenere a una signorina altrettanto stupenda\".\\n(Dongtang, appassionato)\\nZixin: \"Il mio cuore mi dice che forse quest'uomo è un pesce lesso che si sta prendendo gioco di me. Non mi farò ingannare dalle assurdità che dice\".\\nZixin: \"Mi giro verso di lui con gli occhi spalancati e gli faccio una bella ramanzina\".\\nZixin: \"Le canaglie come te non hanno dignità!\"\\n(A parte)\\nFan Jie: \"Signorina, non c'è bisogno di arrabbiarsi. Volevo solo controllare che sul tuo polso ci fosse il segno delle perle\".\\nFan Jie: \"A quanto pare è vero: la proprietaria di queste perle sei davvero tu. Ora che te lo ho riconsegnate, non dovrai più preoccuparti\".\\nFan Jie: \"Mi chiamo Fan...\"\\n(Fan Jie fa una pausa, si copre la bocca e si gira. Fan Jie esce.)\\nFan Jie: \"Ora devo andare, ah\".\\n(A parte)\\nZixin: \"Oh, mio eroe, aspetta...\"\\n(Dongtang, lento, innig)\\nZixin: \"Il mio cuore timido mi ha portata a offendere un uomo giusto\".\\nZixin: \"Non ricordo più il nome del mio eroe. Cosa posso fare per ringraziarlo?\"\\n(A parte)\\nZixin: \"Che vergogna...\"\\nNonna Zhang: \"Mia cara, non è forse opera del destino? Una bella ragazza come te ha finalmente incontrato il suo nobile eroe\"."
}