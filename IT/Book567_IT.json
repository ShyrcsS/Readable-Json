{
    "Book567_IT.txt": "...\\nUn grande artista deve lasciare un'eredità per le generazioni future. Io, Guy Verhaecht, sono convinto che un giorno molte persone si faranno la guerra pur di leggere i miei appunti.\\nTutti i problemi che ho affrontato non sono che dei banali ostacoli sulla strada del successo.\\nNon ho molta fiducia nel talento dei giovani del darsana: seguono a bacchetta gli insegnanti, ma non si soffermano mai a pensare quale sia il futuro dell'arte.\\nE quegli insegnanti sono degli arrogantoni: non si fidano di niente se non delle proprie esperienze, e sono incapaci di adattarsi. Figuriamoci se sono in grado di imparare nuove cose ed espandere i propri orizzonti.\\nEra inevitabile che il rapporto si incrinasse. Cos'ho da perderci? Non mi faranno più entrare in quello studio?\\nAlmeno io non vivo nel passato! I capolavori che creerò ne saranno la dimostrazione.\\nNon è ubbidendo a regole incartapecorite e seguendo alla lettera libri e ricerche che si crea arte di livello superiore.\\nCerto, è ugualmente sciocco voler soddisfare le concezioni estetiche dei più ignorando il pensiero individuale.\\nAmmaliare le menti di chiunque posi lo sguardo sul dipinto con la bellezza assoluta di linee e ombre: è questo l'obiettivo da perseguire.\\nUn'opera d'arte impeccabile, dai dettagli ai colori.\\nSolo così è possibile trasmettere una bellezza capace di congiungere tutti.\\nPer conseguire un tale obiettivo, dovrò compiere un viaggio intorno al mondo per ammirare coi miei occhi ogni tipo di bellezza, e capire quale di quelle è in grado di unire le persone.\\nÈ ora che mi imbarchi in un viaggio d'arte. Da un lato, scoprirò la bellezza universale insita nel cuore delle persone...\\nDall'altro lato, illuminerò la gente comune col mio senso estetico, cementando la mia strada verso il successo.\\n...\\n"
}