{
    "Book1010_IT.txt": "(Il documento avvolto da questa luce dorata sembra essere stato lasciato qui dal proprietario di questo posto...)\\n...\\nLa guerra è iniziata. La ricerca sul Convertitore di Flogisto è stata completata. Il tempo che ho trascorso qui, per quanto breve, non è stato altro che nostalgico.\\nLord Kukulkan ci ha ordinato di condurre i nostri esperimenti al di fuori della Montagna Sacra. Forse era per proteggere la posizione di dissidenti come noi.\\nMa di fronte al vero pericolo, tutte le fazioni dovrebbero mettere da parte le proprie divergenze, unirsi e combattere insieme... Posso solo pregare che il rapporto tra Lord Kukulkan e la Camera delle Delibere possa essere sanato in qualche modo...\\n...\\nNon c'è stato abbastanza tempo. Non siamo riusciti a recuperare gran parte dei materiali. Siamo tornati alla Città sacra con nient'altro che i dati dei nostri esperimenti, ma andrà tutto bene. Sono sicuro della nostra vittoria. Quando verrà il giorno, riporteremo queste cose una per una alla Città sacra di Tollan.\\n...\\nIl Servitore della Fonte segreta e l'Idolo del Drago della Fonte segreta... Beh, abbiamo programmato dei meccanismi di difesa periodici per garantire la sicurezza di questo posto.\\nLascio questo posto nelle vostre abili mani, miei fidati congegni.\\n...\\nNon hanno dei moduli emotivi \"veri e propri\", quindi perché mai ho la sensazione che siano tristi nel vedermi andare via? Ahah... Guardatemi, un ricercatore nell'atto di compiere la sua follia più estrema: proiettare le proprie fantasie su degli oggetti inanimati.\\nMa va bene così... Non preoccupatevi, piccolini. Aspettate che torni vittorioso dalla guerra...\\nNon ci vorrà molto. Tornerò presto a casa."
}