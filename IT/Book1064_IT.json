{
    "Book1064_IT.txt": "Destinatario: {F#Cavaliere Onoraria}{M#Cavaliere Onorario} {NICKNAME}\\nEhilà, sono Varka. (In caso non mi conoscessi, sono il Gran Maestro dei Cavalieri di Favonius.)\\nHo sentito molte cose su di te. Jean non fa altro che cantare le tue lodi. Ti ringrazio dal profondo del mio cuore per tutto il bene che hai fatto a Mondstadt.\\nÈ un vero peccato che io sia in missione, e che non abbia avuto la fortuna d'incontrarti lungo il cammino.\\nMa sembra che presto la sorte inizierà a sorridermi.\\nAvrai già sentito che ci siamo finalmente stabiliti a Nod-Krai (beh, più o meno). Le fazioni sono un po' ingarbugliate, in questo posto, ed è più facile orientarsi in una tana di vipere che qui, ma nessun ostacolo ha mai fermato il vento del Nord.\\nHo conosciuto qualche compagno affidabile e ci tengo a presentarteli. Uno di loro è la messaggera che hai davanti. Sono certo che andrete d'accordo in men che non si dica.\\nRiguardo ai nemici, beh... Quelli sono ovunque: ci sono l'Ordine dell'Abisso e i Fatui, per non parlare dei rapporti di lealtà sempre sul punto di frantumarsi da un momento all'altro. Data la tua esperienza, di certo capirai di cosa parlo.\\nIn ogni caso, ora che vedo il fondo del boccale, sono sicuro che queste parole risulteranno tanto noiose da leggere quanto lo sono state da scrivere. Ne parleremo meglio davanti a un buon bicchiere di vino.\\nTi aspetto a Nod-Krai.\\nVarka\\nP.S. Se hai davvero intenzione di venire, preparati a tutto. Rispetto a Mondstadt, questo posto è un mondo a parte.\\nP.P.S. Dimenticavo la cosa più importante! Una volta a Nod-Krai, vieni a cercarmi alla Taverna dell'Ammiraglia. Ti cercherò, come un Gran Maestro dovrebbe fare per {F#la sua Cavaliere Onoraria}{M#il suo Cavaliere Onorario}, dico bene?"
}