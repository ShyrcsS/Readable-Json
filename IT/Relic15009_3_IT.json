{
    "Relic15009_3_IT.txt": "\\nSi dice che\\nun tempo, la gente del posto ricevesse le rivelazioni direttamente dal cielo.\\nAll'epoca, gli emissari degli dèi camminavano tra i retrivi esseri umani. Il ghiaccio eterno aveva appena cominciato a sciogliersi e i primi fuochi erano ancora giovani.\\n\\nEra un'epoca di grande prosperità, in cui tutto era affidato a tali rivelazioni celesti.\\nGli emissari del cielo dicevano che il mondo sarebbe presto entrato in un'epoca nuova e più luminosa.\\nEra il destino, un futuro immutabile.\\n\\nMa sarebbe arrivato un giorno in cui questo meraviglioso periodo sarebbe giunto alla fine?\\n\\nA questa domanda gli emissari non diedero alcuna risposta. Fu così che il popolo elesse un sommo sacerdote,\\ne cingendogli il capo con una corona di rami bianchi, lo inviò nelle profondità del mondo,\\ntra rovine antidiluviane e altari sacrificali sepolti da tempo, in cerca di risposte e illuminazione...\\n"
}