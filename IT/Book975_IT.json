{
    "Book975_IT.txt": "...\\nChupicua, l'artigiano che doveva essere assunto per riparare le strutture dell'idrovia, diede all'ufficiale archivista Tlamachtihquetl tre sacchi di ossidiana, sostenendo che non poteva svolgere un lavoro del genere per via delle sue condizioni fisiche, e sperando che quei doni potessero dimostrare il suo sincero desiderio di servire la causa dell'alleanza. L'ufficiale lodò il suo entusiasmo e lo sostituì con Manqu di [...].\\n\\n...\\nI lavori di riparazione dell'idrovia sono stati sospesi a tempo indefinito. Come se in una sola notte, il pozzo profondo sia stato completamente sommerso da una calamità oscura, e tutti i residenti nelle vicinanze siano stati trasformati in...\\n\\nI guerrieri Cuauhtli sigillarono l'entrata e incenerirono gli infetti [...] con le fiamme prese dal Sovrano sacro, sostenendo di avere tutto sotto controllo.\\n\\nUna vecchia signora che si era recata al tempio perse improvvisamente il senno dinanzi all'ufficiale archivista, vaneggiando riguardo al sole e al crollo dell'Alleanza. I guerrieri Kamayuq la trascinarono via in fretta e furia. Stando alle leggi dell'Alleanza, probabilmente verrà...\\n\\n...\\nNegli ultimi giorni, i cittadini in visita al tempio hanno iniziato a mormorare. Credono che il divieto di usare [...] per offrire sacrifici alla Signora della Notte abbia scatenato la sua ira e le sue maledizioni, e perciò, questa oscura malattia mortale si sia abbattuta su di noi.\\n\\nChichiri cercò di persuaderli, ma invano. La gente sceglie sempre ciò a cui vuole credere. Cosa si può ottenere con mere parole?\\n\\n...\\nLe strade sono intrise del profumo di [...]. Per decreto del Sacro Sovrano, le tre aree nel quadrante sud-ovest sono state sigillate, e i guerrieri Cuauhtli stanno cercando di bruciare tutti i [...], che ormai sono decomposti, ma che ancora vagano. Hanno avuto poca fortuna. Come può ciò che è finito fronteggiare l'infinito? Per non parlare del fatto che, una volta caduti, anche loro subiranno lo stesso destino...\\n\\nNel vento notturno non si odono che lamenti disperati, non solo dal reame dei viventi, ma anche da quel mondo da tempo proibito...\\n\\n...\\nStanno cercando di sfondare il cancello. Ma non avranno il mio [...], né il [...] dei bambini che si sono rifugiati qui. Al massimo otterranno il nostro [...].\\n\\nUserò questa daga per...\\n(Le sezioni seguenti sono macchiate e impossibili da leggere.)\\n"
}