{
    "Book492_IT.txt": "Per chi verrà dopo di noi\\nSe esistesse una preghiera in lode alla notte, reciterei il primo verso in memoria dei perduti.\\nPer Umur, che ha perso la via.\\nPrima che le sabbie cocenti possano fondere le tue ossa, l'ardente luce dorata incenerirà le tue ambizioni. Ti accecherà, forse ancor prima di annientarti.\\nPrima di partire ho affermato che questo sarebbe stato un viaggio maledetto, ma nessuno ha voluto ascoltarmi.\\nSo a chi devo credere: alla nutrice del mio spirito, la servitrice della Dea dei fiori. Lei conosce la verità.\\nAbbiamo perso Umur. Mentre ci avvicinavamo alle Rovine di Gurabad, un ciclone lo ha separato da noi. Il suo corpo è stato sepolto dalle sabbie ondeggianti, e ora il suo spirito volteggerà per sempre nel vento senza pace.\\nForse dovremmo fermarci qui.\\n\\nTarafa"
}