{
    "Weapon12405_IT.txt": "\\nUno spadone lievemente fluorescente e non affilato.\\nAnni fa, i banditi della montagna lo chiamavano il \"Faro del regno ultraterreno\".\\nVederlo significava non poter tornare più indietro.\\nL'unica direzione da seguire era avanti, andando incontro alla propria fine.\\n\\n\"Senza forma, come la pioggia che attraversa la pioggia stessa. Senza peso, come la luce che trafigge la luce.\"\\n\"Intangibile, dalle movenze di un serpente. Inesorabile, come lo sguardo di una spada e di una lancia.\"\\n\\nLa Fendiluvio venne così chiamata per riverenza verso il suo padrone. In origine, non aveva un nome.\\nIl primo, nonché ultimo, proprietario della lama era un guerriero nomade di nome Guhua.\\n\\nSi dice che fosse un Adeptus. Quando Guhua era in vita, i banditi non osavano agire e la natura selvaggia godeva della stessa tranquillità della città.\\nSi narra che alla fine del suo viaggio ascese in una nebbia viola diventando una stella.\\n\\nUn tale con cui Guhua era stato gentile fondò in suo onore quella che oggi è conosciuta come la Scuola di Guhua. Tuttavia, nessuna scuola è destinata a durare per sempre.\\n"
}