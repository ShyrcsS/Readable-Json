{
    "Weapon15414_IT.txt": "\\n\"Scendi dalla nave. Non vogliamo donne, qui!\"\\nIl ladro chiamato Ako Domeki girò i tacchi e se ne andò.\\nA sentire quelle parole, la sacerdotessa non riuscì a non accennare un timido sorriso.\\nSe colui che mi ha insegnato a tirare con l'arco non fosse andato in guerra al fianco della Shogun,\\nora nostro figlio avrebbe la stessa età di Zaemon.\\nE forse io sarei diventata una Takamine, o lui un Asase...\\n\\nIl tono di voce di Zaemon e il modo in cui mi ha volutamente voltato le spalle\\nsono identici a quelli che usò un tempo lui, spada alla mano.\\nQuesta volta non lascerò che muoia.\\nAnche se dovessi mettermi contro il mitsudomoe di Electro...\\n\\n\"Abbiamo affilato gli arpioni e le spade. È ora di salpare.\"\\n\"Bene, allora andiamo a mostrare la forza di Seirai ai tirapiedi dello Shogunato!\"\\n\\nLa sacerdotessa, udendo le ballate marinare che celebravano la partenza, abbassò l'arco da guerra.\\nUn tempo, sul Monte Yougou, aveva imparato in segreto la vera \"magia\"\\ne l'avrebbe usata qui, pur dispiacendosi per la Tengu, la sua maestra.\\nAvrebbe disfatto la grande barriera che si ergeva da mille anni,\\nliberando il rancore del morente rapace viola,\\ncosì da permettergli di distruggere le navi su cui garriva la bandiera dell'Archon di Electro.\\nSperava solo che quella vecchia gatta non si precipitasse verso la tempesta..."
}