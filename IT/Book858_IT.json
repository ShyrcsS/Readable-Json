{
    "Book858_IT.txt": "...\\nNel seminterrato della casa in frantumi,\\nil saggio Antonio\\niniziò a leggere il vecchio libro\\nche aveva trovato.\\nDi tanto in tanto, la lampada\\na olio tremava, persino\\nquando le strutture in superficie\\ncrollavano.\\nLa distruzione del villaggio doveva\\nessere un monito del drago,\\ne lui era stato scelto proprio\\ndal drago, poiché non era\\nancora tornato a casa.\\nMa ad Antonio non importava.\\nVoleva solamente studiare\\nil libro che la vecchia donna\\ngli aveva donato sul ponte\\nche aveva attraversato oggi.\\nIl libro era nominato come\\n\"Pergame█a █plendente\", e\\nraccogl█ev██utte le regole\\nche ogni ci███dino di Simulanka\\ndeve obbligatoriamente rispettare.\\nEra stato scritto in lingua volgare\\ndi primordiale creazione,\\ne se Antonio non fosse stato più saggio\\ndella media e non avesse decifrato\\nquesto testo primigenio, non vi\\nsarebbero stati studi posteriori.\\nIl libro non conteneva soluzioni\\nper risolvere il problema\\nche Sideropoli stava attualmente\\naffrontando, né conteneva incantesimi\\nin grado di dare una mano ad\\nAntonio a riparare casa sua.\\nMa una cosa la sapeva:\\nquella saggezza era il più grande\\npotere al mondo.\\nLa luce del mattino splendette\\nattraverso le rovine della sua casa, \\ne sia il fabbro sia il capo grassottello\\nsi preoccuparono di disfarsi\\ndelle macerie della casa che\\nbloccavano la botola della cantina.\\nCon le occhiaie scure, Antonio disse\\nal capo grassottello:\\n\"Sconfiggerò il drago e tornerò presto.\"\\n\"Sicuro di stare bene? Sembra che tu\\nnon abbia chiuso occhio stanotte.\"\\n\"Sì, sì, è solo che mi è andato il fumo\\ndella lampada a olio negli occhi.\\nNulla di cui preoccuparsi.\"\\n...\\nIl drago sedeva su una montagna di\\ntesori, guardando in basso\\nverso il piccolo Antonio che si avvicinava.\\nCominciò ad accumulare fiamme\\nin gola, preparandosi a bruciare\\nl'area tutt'attorno a lui\\nper far scappare quella gracile\\npiccola e sciocca creaturina.\\n\"Fermo! Sono un Maestro\\nspecializzato di seconda classe!\\nLa Pergamena Splendente dice che\\ndevo rifiutare di combattere, perciò\\nnon puoi usare la forza.\"\\nQuesta restrizione esisteva davvero,\\ne così il drago malvagio\\ninghiottì le fiamme (quella sera\\nandare al bagno non sarebbe stata\\nuna passeggiata per lui).\\nDal canto suo, Antonio non si\\naspettava che l'esame di qualifica a\\nMaestro Eliminaruggine di seconda classe\\nche aveva fatto sarebbe tornato utile.\\n\"E poiché sono un Maestro di\\nseconda classe, propongo\\nun duello di indovinelli.\\nE tu non puoi rifiutarti!\"\\nA Simulanka vigeva una legge,\\nin favore principalmente di\\nsfingi, di vecchi saggi,\\ne di principesse che volevano rendere\\nla vita difficile agli altri.\\nIl drago malvagio non si aspettava\\ndi essere messo alle strette\\ncon una regola simile.\\n\"Inizio io. Ieri ho venduto\\nla mia casa per 8.000 Mora.\\nPerò sento di poterci guadagnare\\nmolti, molti più soldi,\\ncosì la ricompro per 9.000 e la\\nrimetto in vendita a 10.000.\\nQuanti soldi ho perso alla fine di tutto?\"\\nIl drago ridacchiò con sprezzo.\\n\"Che c'è di tanto complicato?\"\\n\"Avresti potuto aspettare e venderla\\na 10.000 fin dal principio,\\nma l'hai venduta per 8.000 e\\nricomprata per 9.000,\\nperciò in tutto hai perso 1.000 Mora!\"\\n\"Sbagliato. Ieri hai raso al\\nsuolo la mia casa, perciò\\nnon ho potuto venderla e quindi\\nci ho rimesso molti Mora.\"\\n\"Sono seriamente dispiaciuto.\\nCioè, dovevo bruciare una casa,\\ne tu non eri a casa, per cui ho pensato\\ndi colpire l'edificio che non comportasse\\nla perdita di vite umane.\"\\n\"Visto che hai perso la sfida, ho diritto\\na prendermi la tua vita meno 1 Mora.\\nVisto che hai raso al suolo la mia casa,\\nposso chiederti i danni.\\nSupponendo che la mia casa\\nvalga 1 singolo Mora...\\nBeh, brutto drago malvagio,\\nsai già cosa ti aspetta.\"\\n\"Ti prego, risparmiami! Ti darò\\ntutto ciò che desideri!\"\\n\"Parole tue, non mie.\", disse Antonio\\nmentre prendeva fuori dalla tasca un\\ncontratto scritto molto tempo prima.\\n...\\nCosì,\\nAntonio usò la sua saggezza per ottenere\\ntutto il tesoro del drago malvagio.\\nQuest'ultimo, devastato dalla perdita,\\nnon tentò più di attaccare Sideropoli,\\nla città in cui viveva Antonio.\\nMolti, molti anni dopo,\\nun bambino chiese ad Antonio:\\n\"Ma se hai venduto la tua casa per\\n8.000 Mora e l'hai riacquistata per 9.000,\\nsignifica che hai veramente perso\\n1.000 Mora, no?\"\\n\\nA.A.\\n"
}