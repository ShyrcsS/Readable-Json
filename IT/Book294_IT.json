{
    "Book294_IT.txt": "La nazione di Kogami era un deserto senza vita che si stendeva a perdita d'occhio.\\nI campi vuoti proseguivano fino all'orizzonte, fino a un'immensa duna di sabbia dove due samurai si stavano per scontrare.\\nUno di loro è il nostro protagonista, che chiameremo \"il samurai verde\" per distinguerlo dal suo compatriota.\\nL'altro è un nuovo arrivato nella storia. Lo chiameremo \"il samurai pallido\".\\nSe questa fosse una storia di cappa e spada, avrebbero già assunto una posizione d'attacco. Ma i due non erano lì per disputare un duello decisivo. Se ne stavano semplicemente uno di fronte all'altro.\\n\\n\"Di ritorno dall'inferno, eh?\"\\nCosì disse il samurai pallido, il peso di un tempo sconosciuto tra i due guerrieri.\\n\"Che nostalgia, vero?\"\\nIl samurai verde sembrava abbastanza soddisfatto.\\n\"Queste cose non mi fanno venire nostalgia.\"\\nCosì lo interruppe maleducatamente il samurai pallido.\\nIl samurai verde chiuse gli occhi, come se stesse precipitando nell'abisso del passato.\\n\\n\"'Tutto questo avrà fine se sconfiggeremo i signori scellerati.' Al tempo credevamo fosse così. Che sciocchi che eravamo: era solo l'inizio di quest'incubo.\"\\n\"I tredici samurai si erano alleati per sconfiggere i daimyo di Nakura che stavano distruggendo questa nazione.\"\\n\"Ma, anche dopo aver eliminato i daimyo, Kogami non è ritornata ai suoi fasti, e la forza vitale della terra continua ad assottigliarsi, goccia dopo goccia.\"\\n\"Non solo: Kogami, ora senza nessuno a governarla, è diventata un paradiso per gli sciacalli.\"\\n\"Gli eroi che avevano sconfitto il suo perfido signore non sono riusciti a proteggerla.\"\\n\"Alla fine, solo due sono stati in grado di fuggire.\"\\n\"Ehi, piantala con il passato. Abbiamo una questione da risolvere, no?\""
}