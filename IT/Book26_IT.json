{
    "Book26_IT.txt": "Dopo aver affrontato il freddo intenso e le tempeste turbinanti, la principessa dei cinghiali finalmente vide il cucciolo.\\nGli occhi un tempo azzurri come il cielo del povero cucciolo si erano offuscati, e il piccolo, ricoperto di ghiaccio, si era quasi dimenticato come abbaiare.\\n\"Auuu! Sei arrivata proprio al momento giusto: non ho ancora mangiato!\"\\nUdendo queste parole, la gentile principessa dei cinghiali non poté fare a meno di versare delle lacrime. Le sue calde lacrime parvero sciogliere un po' il ghiaccio che attanagliava il cuore del cucciolo.\\n\"Auuu! Perché piangi?\"\\n\"Oink, oink! Qui fuori morirai di fame: non ho mai visto una miseria simile nel mio regno!\"\\n\"Sacrificherò qualsiasi cosa per riempire il tuo stomaco affamato!\"\\nIl cucciolo rimase meravigliato dalle sue parole.\\n\"Auuuuu! Devi essere matta! Nessuno ha mai avuto il coraggio di promettermi una cosa simile!\"\\nMa quando il lupacchiotto vide l'ardente determinazione negli occhi della principessa, il suo cuore di ghiaccio si sciolse un altro poco.\\n\"Sì! Ed è per questo che...\"\\n\"Sacrificherò due dei membri della mia famiglia più saggi e amorevoli solo per nutrirti! È per il bene della nostra amicizia!\"\\nLa volpe comprese quale orrore stesse per avere luogo e provò a fuggire, ma il cucciolo e la principessa dei cinghiali la bloccarono a terra. Davanti a quella scena, nonno tartaruga si spaventò così tanto che si rifugiò nel suo guscio.\\nIl cucciolo e la principessa dei cinghiali si godettero un delizioso antipasto di volpe in mezzo alla neve. Poi trovarono una grotta, raccolsero qualche fungo, accesero un fuoco con un po' di muschio e si gustarono una prelibata zuppa di tartaruga.\\nIl cucciolo, per la prima volta da non sapeva quanto, provò la gioia della condivisione e del fare amicizia con qualcuno. Il suo cuore di ghiaccio si sgelò completamente e il lupacchiotto versò lacrime di gioia.\\nLa principessa prese il cucciolo per una zampa e i due tornarono felici a casa.\\n\\n(Incastrata tra le ultime due pagine c'è una tessera con una grafia elegante: \"Tesoro, credo faremmo meglio a donare questo libro alla biblioteca...\")"
}