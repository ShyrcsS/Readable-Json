{
    "Book265_IT.txt": "...\\nÈ l'unico medico del villaggio e ora ha perso la testa. Abbiamo provato a legarlo e a rinchiuderlo in una cantina. Temo sia l'unico modo per impedirgli di mettere in pericolo sé stesso e gli altri...\\nTutto quello che possiamo fare è pregare e sperare che Sua Eccellenza la Shogun ascolti il pianto dei nostri cuori e ponga fine a questa guerra...\\nDevo radunare tutti al santuario. Date le circostanze, la gente fatica a farsi forza, e sebbene stia ottenendo ben poco anche facendo il possibile come capovillaggio, dovrei almeno cercare di dar loro speranza...\\n...\\nShingo dice di aver sentito la voce degli dèi. Che assurdità...\\nLa madre di Chouji è tornata. Prega al santuario tutti i giorni. È per via della sua malattia o di suo marito? Mi dispiace di non poter fare nient'altro come capovillaggio per aiutare la loro famiglia...\\n...\\nHo fatto rinchiudere Shingo. Ha perso del tutto la testa: ha provato ad attaccare la madre di Chouji! Era il minimo che potessi fare per scusarmi con lei da parte dell'intero Villaggio di Higi...\\n...\\nContinuo a sentire delle voci. Voci che mi rimbombano di continuo nella testa... Forse dovrei riposare. Non mi faccio una dormita come si deve da giorni...\\nLe mie allucinazioni uditive non stanno per nulla migliorando, e ho un terribile mal di testa...\\n"
}