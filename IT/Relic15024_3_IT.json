{
    "Relic15024_3_IT.txt": "\\nNella Vallata Chenyu ci sono molte montagne, molti fiumi e molte storie. Fra queste, la più famosa è:\\nMolto tempo fa, una gemma inestimabile cadde nelle mani di un demone che la lanciò in acqua, dove affondò...\\n\\nL'ampio fiume di una leggenda produce spesso molti affluenti. Uno di questi è il seguente:\\nQuesta gemma una volta era della giada di una montagna sacra, scolpita e resa tale solo dalle mani di Rex Lapis.\\nE la pietra che era andata perduta poteva essere giada di scarso valore o forse una semplice pietruzza.\\nAlcuni dicono anche che la giada della storia sia in realtà un'analogia per una bellissima persona.\\n\\nLe leggende addirittura narrano che un giorno si osservò ciò:\\n\\nInnumerevoli carpe dalle code che risplendevano come gemme sotto il sole,\\nlasciati i ceppi dei laghi e dei fiumi in cui le creature acquatiche sono costrette,\\nvolarono via nel vento librandosi in cielo.\\nCosì fecero anche gli orecchini di giada di una certa persona mutata nella forma."
}