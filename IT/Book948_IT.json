{
    "Book948_IT.txt": "(Un pezzo di carta ben conservato grazie all'ambiente chiuso. Le parole sembrano essere scritte a metà...)\\nQuanti giorni sono passati da quando le rocce sono crollate intrappolandomi qui?\\nÈ un vero peccato che non abbia potuto dare un'altra occhiata a quell'antico sito di scavo. Perché, se l'avessi fatto, il disegno su questo muro sarebbe...\\nAhah, sono incorreggibile! Non riesco a smettere di pensare a quei disegni.\\nI miei vecchi amici e gli Anziani non capivano perché non avessi semplicemente praticato l'arte dell'Incisione di Flogisto. Perché dovessi trasformarla in queste immagini e in questi graffiti... Non capirebbero mai come quelle linee rigorose siano paragonabili al tenue tocco della luce e del vento, o come quei contorni rigidi ricordino le tracce dell'acqua che scorre o delle foglie che cadono...\\nHo esaurito tutto il Flogisto che avevo a disposizione per le Incisioni, e so che, in realtà, dovrei rendere il mio lavoro ancora più bello e commovente.\\nAlcuni credono che le Incisioni di Flogisto siano solo uno strumento, e che uno strumento non abbia necessità di essere bello.\\nAltri, invece... O almeno, così spero... Altri, in futuro, apprezzeranno la forma d'arte che ho ideato, quell'inchiostro che ho versato per più di dieci anni non sarà stato usato invano.\\nOvviamente, c'è un'elevata possibilità che le pitture su queste pareti spariscano con vento e pioggia.\\nE se invece questa forma d'arte potesse essere compresa e resa popolare?\\nMagari i racconti dei cantastorie sono veri e le pietre possono davvero parlare... Forse fra centinaia o migliaia di anni potrà davvero nascere la vita da queste illustrazioni!\\n\"Ah, che peccato!\" Non riesco a fare a meno di sentirmi così. Ma prima capiamo come finirle, queste illustrazioni sulle pareti, va bene?\\n\\nUn graffitaro che non ha avuto nessun successo\\nIl nome non vale nemmeno la pena di menzionarlo"
}