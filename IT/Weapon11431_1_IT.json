{
    "Weapon11431_1_IT.txt": "\\nTanto, tanto tempo fa, in quella che oggi è considerata un'epoca di miti, quando ancora i grandi draghi vagavano per la valle profonda...\\nC'era una ragazza che, nonostante le caviglie mutilate alla nascita, aveva ereditato il titolo di Sacra Sovrana, come stabilito dalla tradizione.\\n\\nA quei tempi, quando la valle profonda non era ancora stata chiamata \"Mictlan\", sorgeva solo un umile villaggio, la cui esistenza era dovuta esclusivamente alla protezione dei draghi.\\nIl superbo orgoglio dei draghi venne incenerito da antiche luci, che li spinsero a fuggire impauriti verso sogni avvizziti.\\nEssi giunsero per stringere un patto coi mortali che cercavano la loro protezione, incaricandoli di nominare un Sacro Sovrano dal talento eccezionale...\\n\\n\"Un labirinto di specchi e una fortezza di nebbia: questo costruiremo per proteggere le vostre piccole tribù mortali dal flagello della guerra.\\nIn cambio, vi chiederemo solo una cosa: di scegliere un Sovrano che ci guidi nei nostri sogni.\"\\n\\nCome per tutte le aspirazioni terrene, i sogni sono finestre su un inferno di desideri alimentati da ciò che chiamiamo \"vita\".\\nQuesta cosiddetta Sovrana predestinata non era che un'offerta ai sogni, destinata a essere dispersa come brace fumante dal freddo vento notturno.\\nE così gli unici compagni della Sacra Sovrana furono un flauto e il suo silenzioso servitore.\\nForse per fedeltà, o magari per pietà, egli non abbandonò mai la sua giovane padrona, destinata tristemente a morte prematura.\\n\\nEppure questo eroe, che sarebbe stato venerato dalle generazioni a venire, non sapeva che la giovane veggente aveva già previsto la fine del sogno.\\nSolo quando l'eroe attraversò nebbia e specchi, guidato dal suono del flauto... la ragazza che aveva perduto le caviglie lo strinse in un abbraccio.\\nE così, in una dolce canzone tessuta con i sussurri e la brezza della notte, lei gli sussurrò tutte le cose che aveva sentito...\\n\\n\"...\\n\"Quando arriverà il giorno in cui ci rincontreremo, t'imploro, trafiggimi il cuore. Lascia che il mio nome venga inghiottito dai fari in fiamme e dai venti roventi.\\nIl vecchio patto sarà spezzato, e al suo posto ne stabilirai uno nuovo, portando loro la vera pace.\\nE un giorno, mio fedele Dinga, ammazzadraghi e futuro Sovrano Maghan, potremo finalmente rivederci.\\nEroe mio, e solo mio, questo è il mio ultimo ordine. Possa il nome di Mictlan essere ricordato nei millenni a venire.\""
}