{
    "Book74_IT.txt": "Tra tutti gli elementi della terra, il Geo solo è tenace,\\ncostruito su una base di fiera tradizione, giammai è fugace.\\nGiusta infatti è la legge di Rex Lapis, ineffabile la sua saggezza...\\nLe fondamenta della giustizia, che nel suo regno scalza ogni bassezza.\\nUccisore di empi demoni, nessun male lascia prosperare.\\n\\nCercò l'ordine celeste, così che la turbolenza potesse affrontare.\\nGli Adepti tra lui si radunarono, i guardiani Yaksha all'assalto partirono,\\ne spaventati dal loro coraggio, i demoni fuggirono.\\nRex Lapis allora preparò possenti rocce, che nella terra scagliò:\\nil mostro del mare venne sconfitto e alfine la pace laggiù tornò!\\n\\nI demoni giacevano vinti, ma le loro anime tramavano vendetta.\\nNegli abissi del mare gli spiriti demoniaci sparirono in fretta.\\nL'odio guidava la lor furia. Ma l'odio stesso ciechi li rese,\\ni demoni si moltiplicarono e la loro furia il mare offese:\\nun'infestazione demoniaca ebbe così origine dalle anime cadute.\\n\\nA cinque guardiani Yaksha Sua Maestà ordinò di sconfiggere il male,\\nper liberare il mondo dall'odio venefico dai demoni stillante.\\nI monti tremarono alla furia degli Yaksha, ardente di splendore dorato,\\nma sebbene il male scacciarono, ahinoi! Solo uno fu risparmiato:\\nAlatus, i cui artigli respinsero i nemici, procurando la pace.\\n\\nUna pace che rimandava ai tempi andati e che non più era ricordo fugace.\\nTornata la serenità, gli Adepti ai Monti di Jueyun ritornarono.\\nTerminato il loro compito, gli Yaksha per luoghi sconosciuti andarono.\\nChe questa magra offerta le anime dei caduti possa placare.\\nE che queste parole sappiano accanto al fuoco il cuore di Sua Maestà contentare."
}