{
    "Costume340006_IT.txt": "\"Sorella, questi vestiti sono tuoi, no? Li ho trovati mentre sistemavo la stanza...\"\\nI vestiti da cerimonia piegati nelle mani di Barbara portavano lo stemma dei Cavalieri che sotto i raggi del sole brillava di una luce dorata.\\nSembravano familiari, è vero, ma Jean era certa di non aver mai posseduto vestiti del genere.\\nPensandoci meglio, era stata sua madre a cucirle a mano l'uniforme che indossava di solito.\\n\"Aspetta... sono per caso tuoi, mamma?\"\\n\\nFrederica sorrise alla domanda della figlia, una cosa rara per lei.\\n\"Ah, è passato così tanto. Quindi Seamus li ha conservati, eh?\"\\n\"Questi erano i vestiti che indossavo quando mi fu affidato il titolo di 'Cavaliere dell'Ontano'. Puoi prenderli tu, se vuoi.\"\\nI germogli di un tempo sono cresciuti in alberi i quali con la loro ombra proteggono quella terra che conoscono così bene.\\nLe glorie del passato sono state tramandate e per questo brillano sempre di più.\\nSi salutarono dapprima come farebbero i cavalieri, poi si abbracciarono immediatamente come una famiglia che non desiderava altro che riunirsi dopo tanto tempo."
}