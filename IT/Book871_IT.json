{
    "Book871_IT.txt": "...\\n\\nIl Cacciatore dorato sa molto di più su Remuria di quanto mi aspettassi.\\n\\nSecondo i documenti storici, i Cacciatori della Maréchaussée sarebbero stati attivi qualche decennio dopo la caduta di Remuria, ovvero quando la nozione di cavalieri di Loch a Fontaine era completamente scomparsa. Indipendentemente dalla trasposizione drammatica, nessuno avrebbe mai messo assieme i Cacciatori della Maréchaussée, Remuria e i cavalieri di Loch... perché questi concetti non appartengono alla stessa era. Nemmeno un bambino di cinque anni commetterebbe un errore tanto grave...\\n\\nTuttavia, nulla di ciò che ha detto sembra avere a che fare con la Compagnia dorata... Riguarda invece, come ha sempre riguardato, l'antica Remuria...\\n\\nHo una teoria che non oso esporgli direttamente. Forse il Cacciatore dorato non è l'\"orfano devoto prescelto da Egeria\", ma piuttosto una delle ultime vestigia di Remuria. L'unico problema di questa teoria è che non riesce a spiegare la sua immortalità...\\n\\nGli ho parlato indirettamente dei cavalieri di Loch. Non sono riuscito a cogliere la sua espressione, ma sembrava riluttante a discuterne. Alquanto sorprendente... Dopotutto, si dice che i primi Cacciatori della Maréchaussée a seguirlo siano stati gli eredi dei cavalieri di Loch, come Este e Walter. Che fossero come lui...?\\n\\nIn ogni caso, secondo lui, la priorità ora è fermare il risveglio di [...] dai sigilli. Per quanto riguarda queste domande storiche, dovremo rinviarle ad altra data...\\n\\n..."
}