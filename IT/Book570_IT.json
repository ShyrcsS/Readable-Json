{
    "Book570_IT.txt": "...\\nNonostante la mia inettitudine, grazie alla compagnia e all'aiuto degli Eidolon di Hydro ho completato la mia prima opera...\\nSe mi basassi ancora sugli standard che avevo un tempo, non oserei mai considerare questo murale come un capolavoro. Tuttavia, col passare del tempo e assistendo ai cambiamenti all'interno del Miraggio... devo riconoscere che, in realtà, si tratta del lavoro su cui ho profuso il maggiore impegno, nonché quello che mi sta maggiormente a cuore.\\nMi ha fatto svegliare dai miei sciocchi sogni.\\nEro giovane e altezzoso, e avevo tratto conclusioni false per via della mia visione errata di questa straordinaria impresa chiamata pittura, senza aver mai passato del tempo a studiare le tecniche più importanti.\\nSolo dopo essermi trovato a pormi domande riguardo al mio capolavoro, ho capito che non ero sufficientemente abile.\\nUn tempo enfatizzavo giochi di luci, ombre e linee in grado di \"ammaliare\" gli osservatori, ma non erano che il frutto delle mie arroganti fantasie, l'inseguimento di una perfezione puramente formale.\\nForse non esiste una tecnica di pittura perfetta o uno standard universale di bellezza condiviso da tutti.\\nDurante la mia permanenza al Miraggio di Veluriyam, Idyia e gli Eidolon di Hydro mi hanno mostrato scene straordinarie e raccontato le storie che sono alla loro origine.\\nE in quanto oggetti situati nel mondo reale, è impossibile che i loro contorni corrispondano agli standard imposti dalla critica.\\nEppure mi hanno affascinato, fornendo al mio animo ogni genere d'ispirazione.\\nQuelle linee e ombre non hanno carpito il mio sguardo pignolo e meticoloso, bensì il mio cuore.\\nPer questo ho descritto tutto ciò che ho visto e sentito qui sotto forma di murale.\\nSono giunto alla conclusione che l'obiettivo ultimo dell'arte non sia la tecnica, e che non serva concentrarsi sul rifinire all'infinito ogni singolo dettaglio.\\nCiò che dovremmo fare, invece, è partire da qualcosa in grado di smuovere l'animo umano e far sì che linee e ombre ne siano la conseguenza.\\nNaturalmente, questa potrebbe essere solo la mia personale opinione. Non avrò più l'arroganza di creare vacui principi generali in grado di mettere d'accordo tutti.\\nCiò che voglio è creare qualcosa che soddisfi i miei occhi e che trasmetta agli altri le emozioni che provo.\\nErgo, non posso fermarmi qui in eterno. Devo far ritorno alla mia esistenza quotidiana per affinare le mie abilità di pittore.\\nQuesto murale sarà testimone dei miei giorni nel Miraggio di Veluriyam, nonché il mio dono a Idyia e agli Eidolon di Hydro...\\n...\\n"
}