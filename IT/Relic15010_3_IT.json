{
    "Relic15010_3_IT.txt": "\\nSi dice che\\nun tempo, la gente del posto ricevesse le rivelazioni direttamente dal cielo.\\nGli emissari degli dèi camminavano tra i retrivi esseri umani e le antiche fiamme si erano estinte sotto le prime piogge.\\n\\nEra un'epoca prospera, un periodo d'abbondanza.\\nAll'epoca, la terra era benedetta e governata dal cielo, e i flussi elementali erano tranquilli e ben ordinati.\\nCent'anni di abbondanza erano scritti nelle stelle, e nessuno poteva cambiare questa legge divina.\\n\\nMa che ne sarà del futuro, tra cento o mille anni? L'abbondanza sarà sostituita dalla carestia, e la ricchezza dalla povertà?\\nI loro altari e palazzi diverranno un tutt'uno con la terra, quell'albero bianco e argenteo come unica compagnia?\\n\\nGli emissari celesti, che parlavano sempre di ciò che sapevano, tacquero. Così, per capire questa sventura,\\nil sommo sacerdote con la testa cinta di rami bianchi s'addentrò nei meandri più profondi del mondo...\\n"
}