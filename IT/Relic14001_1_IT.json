{
    "Relic14001_1_IT.txt": "\\nPer lo straniero che un tempo si mise in cerca della speranza nel mezzo dell'inverno per conto di qualcun altro,\\npersino il bicchiere da cui beveva era ricavato dal ghiaccio.\\n\\nBere del vino amaro in questo calice dà l'impressione di inghiottire delle stalattiti di ghiaccio che perforano ogni millimetro della gola.\\nLa gente comune faticherebbe ad apprezzare questa sensazione, ma l'eroe schivo la gradiva.\\n\\nEra egli stesso un guerriero silenzioso come il ghiaccio, che bloccava i gelidi venti che scendevano dalle stelle con il suo corpo.\\nTuttavia, non contenta dall'essere solamente protetta, la fanciulla che dipingeva lasciò all'uomo che ammirava queste ultime istruzioni:\\n\\n\"Se la paura o la disperazione, entrambe parte della nostra natura, ti schiacceranno o ti costringeranno a non tornare, allora...\"\\n\"Allora ti prego, continua a vivere. Non accompagnarci nella nostra sventura di languire dimenticati tra la neve.\"\\n\\nSorbendo un altro sorso di vino amaro per farsi forza per il viaggio, l'uomo diede le spalle agli occhi umidi della fanciulla.\\nSarebbe poi partito per una ricerca interminabile verso la terra della neve e della profondità.\\n"
}