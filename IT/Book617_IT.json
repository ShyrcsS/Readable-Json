{
    "Book617_IT.txt": "(Questa lettera stropicciata sembra incompleta, e non è chiaro chi sia stato a lasciarla qui.)\\n...Eminente Maresciallo...\\n...Certo, sono pienamente consapevole del fatto che i quattro pilastri del nostro regno hanno raggiunto la prosperità su cui possono contare oggi soltanto perché abbiamo spiato i segreti al di là del cielo, e i nostri meccanismi hanno potuto liberarci dalle catene che le leggi del mondo ci avevano imposto...\\n...Ma se parliamo di quella tecnologia... non possiamo di certo dire che sia perfetta...\\n...Gli dèi sono inaffidabili, e i demoni sono indescrivibili; se esiste qualcosa capace di scoperchiare i segreti di ogni angolo di questo vacuo mondo, quella è la volontà degli umani...\\n...Pertanto, se lei potesse rivolgere istanza al Re al fine di preservare, sotto la supervisione del suo Ministero, alcuni dei macchinari costruiti secondo le antiche norme, ciò contribuirebbe presumibilmente a spingere innumerevoli future generazioni a votare la propria vita all'esplorazione tecnologica..."
}