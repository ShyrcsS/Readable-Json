{
    "Weapon11502_IT.txt": "\\nLa zanna perforacielo.\\nUna volta perforò le squame nere e dorate del Regno dell'Abisso,\\nsgozzando i figli degli antichi peccatori.\\n\\nUn tempo, Mondstadt era minacciata dal drago Durin.\\nLa sua invidia per la prosperità di Mondstadt generò il male, avvelenando la terra.\\nIn quei giorni bui, Mondstadt era circondata da mostri e terre desolate.\\nAccogliendo le richieste di aiuto del popolo, l'Archon di Anemo discese e risvegliò Dvalin.\\nDvalin cavalcò il vento e salì in cielo, combattendo per la vita.\\n\\nBenedetto dall'Archon di Anemo, Dvalin affrontò il drago oscuro.\\nLe nuvole vennero squarciate e il cielo si tinse di rosso, come se per Mondstadt fosse arrivata la fine dei giorni.\\nAlla fine, le zanne benedette di Dvalin perforarono la gola di Durin.\\nDurin cadde, ma Dvalin venne avvelenato dal sangue contaminato di Durin.\\n\\nIncapace di sopportare il dolore, Dvalin perse i sensi.\\nNemmeno i bardi più istruiti sapevano dove si trovasse.\\nPassarono secoli, e il sacrificio di Dvalin venne quasi dimenticato da Mondstadt.\\nQuando finalmente Dvalin si risvegliò, il suo amico e il suono confortante della sua lira non c'erano più.\\nE coloro che un tempo proteggeva, ora erano intimoriti dalla sua presenza.\\n\\nL'onore sarà restaurato, il veleno purificato,\\nle ballate restituiranno la memoria dimenticata al popolo.\\nQuesta spada rappresenta una preghiera. Che il nome di Dvalin sia ristabilito.\\n"
}