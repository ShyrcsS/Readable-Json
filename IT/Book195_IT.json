{
    "Book195_IT.txt": "—Atto IV: Processo al lume di candela—\\nProtagonista maschile: Fan Jie\\nProtagonista femminile: Zixin\\nAntagonista comico: Wu Wang\\n\\nScena I\\n(Fan Jie indossa una vestaglia ed è in alto a sinistra sul palco, Zixin è seduta da sola alla destra del palco)\\n(Dongtang, appassionato)\\nFan Jie: \"Oh, criminale maledetto, hai avuto l'ardire di rapire una fanciulla in pieno giorno! La mia amata soffre e io ne sono addolorato\".\\nFan Jie: \"Ricade dunque sulla mia spada il compito di punire chi ignora la legge\".\\nFan Jie: \"Andiamo, dunque\".\\n(Fan Jie incita il suo cavallo per raggiungere la roccaforte di Wu Wang)\\n(A parte)\\nFan Jie: \"Ho cavalcato di corsa fin qui, inseguendo l'allegro baccano da lontano\".\\nFan Jie: \"Pertanto, questa dev'essere la tana del lupo\".\\nFan Jie: \"Se voglio salvare Zixin, devo esplorare con cura il loro covo\".\\nFan Jie: \"Ottimo piano. Andiamo!\"\\n(Fan Jie esce, saltando oltre il muro sul retro)\\n(In 4/4)\\nZixin: \"Qui dentro ho solo una lanterna e delle candele mezze consumate... E lì fuori si annidano i lupi e le tigri.\"\\nZixin: \"Chi mai avrebbe potuto prevedere un disastro come questo? E come farò a fuggire da questo alveare di malvagità?\"\\n\\nScena II\\n(Wu Wang entra da destra attraverso una porta, ubriaco)\\n(Ad alta voce)\\nWu Wang: \"Vado e vengo come mi pare e piace, caschi il cielo e pure gli dèi se non sarò contento!\"\\n(A parte)\\nWu Wang: \"Ahah, oggi ne ho rapita una, nevvero? Eheh\".\\nWu Wang: \"Che signorina incantevole. Davvero incantevole\".\\nWu Wang: \"Ora che ci siamo divertiti come d'abitudine, è il momento di incontrare la bella fanciulla!\"\\n(Dongtang, andante calmo)\\nZixin: \"Ecco che torna quel furfante impetuoso e ubriacone. Ma ho ancora un vantaggio essenziale!\"\\n(A parte)\\nZixin: \"Non mi avrai mai!\"\\n(Wu Wang insegue Zixin, che lo colpisce col candeliere. Wu Wang cade a terra e lei si accascia a terra dal sollievo)\\n(Dongtang, andante calmo)\\nZixin: \"In mezzo a questa confusione, ho avuto un colpo di fortuna! Ora scapperò, tremando\".\\n(A parte)\\nZixin: \"Fuori non vedo neanche una luce. Come fa a essere così buio?\"\\nZixin: \"Forse dovrei riaccendere questa candela...\"\\nZixin: \"No, sarei in pericolo se venissi catturata di nuovo!\"\\nZixin: \"È meglio se la tengo spenta e mi faccio strada a tentoni nel buio della notte\".\\nZixin: \"Sì, farò così\"."
}