{
    "Book78_IT.txt": "Primo poema\\nUna coppia di abitanti un dì a scacchi giocava. Ma se uno di abilità era privo, un piano all'altro mancava.\\nI pezzi spostavano senza alcun grazia sulla povera e triste scacchiera. Dissi allora di non saperne nulla ma... così non ridevo da un'era!\\n\\nSecondo poema\\nChe rocce strane! Qui pianta crescer dritta non potrà mai: persin le foglie degli arbusti la natura ha ridotto a bonsai!\\nDal Cor Lapis a giada splendente a cespugli che paion di seta: più d'una meraviglia vi è che i sempliciotti più anziani inquieta.\\n\\nTerzo poema\\nI Monti di Jueyun un secondo cielo nascondono, un luogo che gli occhi mortali giammai scorgono.\\nPiù lo si cerca, più sembra reale, perché tante bestie son di là originarie.\\n\\nQuarto poema\\nBianca come seta, fina come il sale, un'antichità squisita è sabbia.\\nI ricchi la scaccian dai propri marmi, ma a casa mia vaga libera, posso vantarmi.\\n\\nQuinto poema\\nUn suono assale le mie orecchie: sulla scogliera s'infrangono potenti onde. Su di essa io dormo e più in basso pesco, dalle più calme sponde.\\nUn vicino scortese è il dio del vento, che agita forte i cieli. Manda infatti ogni cosa a gambe all'aria, e nulla vi è più che il nostro sonno tuteli.\\n\\nSesto poema\\nLa primavera è giunta a Qingce, il profumo dei fiori riempie l'aria. Ed è ora che il mio cuore dei miei genitori la presenza sente più necessaria.\\nL'eulalia si agita piano nella fresca brezza autunnale. La raccolgo per creare dei nuovi vestiti prima che l'inverno la faccia gelare.\\n\\nSettimo poema\\nFu il Rex Lapis a erigere questa montagna e a creare la baia del mare.\\nQueste scogliere imponenti son maestose, e le strade sanno sempre intrattenere.\\n\\nOttavo poema\\nOh, che fresca è l'ombra degli alberi quando arriva il calore estivo! Adagio il mio corpo su un letto di foglie e una brezza gentile mi culla.\\nMa, ahimè, le zanzare spietate mi assalgono con fare aggressivo! Veloce rifuggo la loro persecuzione e tosto a casa ritorno.\\n\\nNono poema\\nHo fatto due passi dopo mangiato al mare: calata già era la sera. Accarezzando la barba in silenzio l'infinita galassia ammiravo:\\n\"Ma guarda, le stelle del cielo disegnano un cesto\", pensavo, \"impediscono alla luna di cadere nel mare, facendole da barriera\".\\n\\nDecimo poema\\nAl Pendio di Feiyun mi son ritrovato delle merci un dì ad ammirare: pietre preziose di ogni sorta, una dell'altra più costosa.\\nMa perché dovrei i Mora così sperperare, restando persino senza nulla per mangiare? Meglio andare al Belvedere di Yujing per una spesa assai più gustosa."
}