{
    "Book1194_IT.txt": "...\\n\\nSono state diffuse delle voci sulla \"Prova degli Esperti\".\\n\\nUna volta che le persone sapranno che esiste una chiave, non si daranno da fare per trovare mezzi d'accesso alternativi. Ora non devo fare altro che inventare alcune storie di Cacciatori di tesori che hanno cercato di prendere delle scorciatoie ma sono tornati a mani vuote, e quindi diffonderle sotto i nomi di \"Brahe il Bardo\" e del \"granduca Trubetskoy\". Questo dovrebbe essere più che sufficiente per convincere le generazioni future della necessità di cercare la Prova degli Esperti.\\n\\n\"Come il suo avido padre, il nuovo granduca Trubetskoy sentì le voci sul tesoro e tramò per impadronirsi persino dei doni che il Maestro ladro aveva lasciato ai poveri...\\n\\nE quale magnifico tesoro era! Più splendido dell'oro di Hiisi, più abbagliante dell'argento di Kitezhgrad... Persino la carne e il sangue del Signore di Geo avrebbero potuto a malapena quantificarne il valore...\\n\\nTale era il vasto tesoro di Monete di ferro che il Maestro ladro lasciò dietro di sé, ricchezze sufficienti a scuotere l'intera economia delle terre del Nord...\"\\n\\nAspetta, non è corretto. Se dovessi elencare direttamente il contenuto del tesoro, alcune persone perderebbero interesse.\\n\\n\"Tale era il tesoro che il Maestro ladro lasciò dietro di sé, ricchezze sufficienti a scuotere l'intera economia delle terre del Nord; persino un bardo dall'abile parlantina come me riuscirebbe a descriverle nella loro interezza...\"\\n\\nPerfetto, questo basterà! E infine, racconterò di come il nuovo granduca Trubetskoy sia stato facilmente sconfitto dalla compagna del Maestro ladro, una bellezza conosciuta come \"Cutrettola.\" Purché sia scritto in modo sufficientemente affascinante, sono sicuro che la signorina Alia non se la prenderà.\\n\\n..."
}