{
    "Weapon14407_IT.txt": "\\nNel Porto di Liyue si riversano persone provenienti da tutto il mondo, con grande orgoglio della città.\\nLa marea di gente porta con sé anche tesori esotici.\\nQuesta mappa, che descrive nel dettaglio i vari mari che circondano il continente, riporta anche correnti sotterranee, scogliere nascoste e direzioni del vento.\\nSi dice che sia un tomo esotico contenente la conoscenza, il coraggio e la fede degli esploratori rivoluzionari.\\n\\nIl frontespizio di questo libro recita quanto segue:\\n\"Amate la brezza marina e le correnti oceaniche, perché sono il vento e l'acqua che portano a destinazione i marinai\".\\n\"Temete ancor più quella stessa brezza marina e quelle stesse correnti oceaniche, poiché il vento e l'acqua incontrollati possono fare a pezzi anche un vascello di ferro\".\\n\\nPer corteggiare l'oceano e calmare il suo temperamento, bisogna esplorare ogni sua barriera corallina nascosta, ogni vento dominante e ogni luogo in cui le balene si ritrovano.\\nQueste parole compaiono nelle pagine ingiallite di innumerevoli taccuini dei naviganti, come un inno amoroso per il corpo del loro amante.\\n\\nIn terre straniere, i marinai esperti si riferiscono all'oceano come al loro amante e usano pronomi femminili per rivolgersi alle acque fredde e saline.\\nForse lo fanno a causa del temperamento dell'oceano o del suo vasto grembo. O forse perché sono attratti dal romanticismo di salpare all'avventura.\\nCome l'oceano, questa mappa non risponde a nessun maestro. Come i marinai, nutre il sogno romantico di esplorare ogni angolo del mondo.\\n"
}