{
    "Weapon15402_IT.txt": "\\nUno strumento perfetto con corde di diversi materiali su ogni sezione.\\nQuando colpisce, trema ogni corda, emanando un profluvio di musica.\\nMa è anche un arco capace di scoccare frecce che colpiscono il cuore. Dove conduce la musica di questo strumento, la morte seguirà sicuramente.\\n\\nDopo che la Compagnia del vagabondo si sciolse, le corde dell'arpa vennero tagliate con una lama smussata, generando rumori assordanti.\\nOra rimane solo la corda dell'arco. Le melodie sublimi dello strumento sono andate perdute, ma resta un'arma letale.\\n\\nLa Compagnia del vagabondo poteva far cadere gli uccelli dal cielo, a volte con la melodia dell'arpa, e a volte con le frecce che seguivano la musica nell'aria.\\nL'arpista era sia giocoso che determinato, proprio come il vento che fugge con la melodia dell'arpa e i fiori che crescono sul Promontorio Acchiappastelle.\\nA seguito del fallimento della rivolta, la Compagnia del vagabondo si sciolse e i suoi membri fuggirono.\\nL'arpista rimase fino alla fine, pizzicando abilmente le corde dello strumento e facendo piovere un torrente di frecce per difendere i suoi compagni. Suonò finché non esaurì il repertorio e le frecce.\\n\\nL'arpista veniva dalla magnifica e incantevole terra di Fontaine. Era partito per girare il mondo alla ricerca del suo vero destino.\\nSi dice che tutte le dame della corte di Fontaine piansero di dolore nell'apprendere la tragica notizia che egli se n'era andato senza dire addio.\\n\\nLa storia dice che si innamorò di un'umile donna di Mondstadt, ma fu poi scelta per la misera sorte di essere la principessa del Ludi Harpastum.\\nSi dice che non avesse rimpianti sul morire anonimamente in terra straniera.\\nL'unica cosa di cui si è pentito è stata scoprire finalmente il vero amore, ma non aver avuto mai la possibilità di cantare un'altra canzone d'amore.\\n"
}