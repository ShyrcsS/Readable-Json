{
    "Book252_IT.txt": "...\\n\"Cercate innanzitutto il perdono di Narukami nei cieli, quindi di Watatsumi sulla terra. Poi recitate delle preghiere per placare l'ira degli dèi.\"\\nIl rituale spiegato qui sopra dev'essere eseguito prima che sia celebrato qualsiasi sacrificio, esorcismo, benedizione o incantesimo. Lo stesso vale per il Rituale di purificazione.\\n\\nIl Sakura del tuono nacque da alcuni rami innestati del Sakura sacro. Possiedono lo stesso spirito di Narukami e collegano il Gran Santuario a tutti gli altri.\\nIn quei giorni, la catastrofe sconvolgeva i cieli e demoni vagavano sulla terra. La terra fu profanata, ovunque vi erano feroci nemici e piccoli demoni scatenavano il caos. Pertanto, i rami vennero spezzati al Gran Santuario e innestati ovunque per purificare la terra.\\nPassarono gli anni e i danni si accumularono. Pertanto, il Rituale di purificazione deve essere celebrato per placare il caos.\\n\\nLa purificazione del Sakura del tuono deve avvenire ogni 60 anni. Il rituale può essere suddiviso in alcune purificazioni minori e una principale. Una volta celebrato un certo numero di purificazioni minori, dev'essere celebrata anche la purificazione principale.\\nDurante le purificazioni minori è necessario chiedere prima di tutto il perdono al cielo e alla terra, annodare una Shimenawa per formare una barriera e recitare il kashikomi. In seguito, tutte le impurità devono essere sigillate all'interno della barriera e i nodi appestati delle radici isolati da qualsiasi mortale. Infine, dev'essere usato un omamori per abbattere ogni impurità. Tutto questo deve essere celebrato separatamente in cinque luoghi diversi sull'Isola di Narukami.\\nLo scopo di questi rituali di purificazione minori è isolare le impurità e garantire così alcuni anni di pace.\\n\\nDurante la purificazione principale bisogna prima di tutto chiedere il perdono del cielo e della terra. Poi si rimuovono cinque omamori che rappresentano occhi, bocca, naso, mani e piedi, distruggendo così le barriere create durante le purificazioni minori. Le impurità vengono quindi eliminate con un potente incantesimo.\\nLo scopo del rituale di purificazione principale è eliminare le impurità ed eradicarle completamente.\\n\\nQuesta è la fine della sintesi. Di seguito, i dettagli.\\n(Il resto del testo è illeggibile a causa di danni provocati da abrasione, contaminazione e altro ancora.)"
}