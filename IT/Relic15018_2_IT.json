{
    "Relic15018_2_IT.txt": "\\n\"Un essere umano non è altro che una macchina piuttosto complessa.\"\\nCosì dichiarò il giovane dal suo leggio nel semenzaio della saggezza.\\nSe si dovesse smontare un componente di questa macchina e apportarvi dei miglioramenti,\\nle sue prestazioni ne sarebbero amplificate notevolmente.\\nCon o senza una Visione, e indipendentemente dal fisico o dalle capacità di combattimento,\\ngli \"umani potenziati\" mostrerebbero sicuramente una forza di gran lunga superiore alla media.\\n\\nNonostante il rischio di essere accusato d'eresia e di venire cacciato definitivamente dal consesso dei saggi,\\nil giovane annotò candidamente dei pensieri a margine dei suoi appunti.\\nI. Come anticipato, dato lo stile di lavoro dell'Akademiya, non è possibile ottenere risultati.\\nII. Tuttavia, essere espulsi sarebbe un peccato. Un ambiente favorevole alla ricerca è necessario.\\n\\nSeguendo le voci che parlavano di un eretico, il primo dei Fatui lo rintracciò...\\n\\n\"Solo un umano potenziato? Se la tua grande nazione può fornirmi risorse sufficienti e diverso tempo a disposizione, potrei persino dare vita a quella che voi chiamate una divinità. Che ne dici?\"\\nNel deserto che riluceva come oro liquido, chiese al diplomatico di Snezhnaya:\\n\"Mi tratterai come ha fatto l'Akademiya? Mi chiamerai mostro, pazzo?\"\\n\"O mi tratterai come fece la mia città natale, cacciandomi con forconi e bastoni...?\"\\n\\nTuttavia...\\n\"Bene. Adesso siamo soci.\"\\n\"Per quanto riguarda il tuo titolo, che ne pensi di...\"\\nColto di sorpresa dall'ironico titolo che gli era stato attribuito, il giovane scoppiò in una risata isterica."
}