{
    "Book1069_IT.txt": "24ª sosta. Ancora nessuna indicazione di giorno o notte. Il vento è sempre assente.\\n\\nOggi ho visto altri mostri, sembravano della stessa specie. Assomigliavano a ciò che ha quasi divorato noi, ma ce n'erano di varie dimensioni. Il più grande era circa come una collina.\\n...\\nNon ho mai visto bestie tanto malvagie, ma c'è qualcosa nel loro odore che non mi giunge nuovo. Mi ricorda... il Picco del Drago.\\n...\\nA giudicare dalle attività dei mostri, inizio a sospettare che il luogo in cui siamo stati in precedenza non fosse il centro del Mare, ma solo una zona periferica. Nonostante tutti i nostri sforzi, non siamo mai riusciti ad avvicinarci al cuore del Mare...\\n...\\nOggi è successo qualcos'altro di strano, così lo sto annotando. Ricordo di aver visto una donna medicarmi le ferite, ma non riesco a ricordarne l'aspetto. È come se la mia mente fosse ricoperta di cenere, non riesco a ricordare neanche un dettaglio...\\nL'unica cosa che ricordo è il suo nome... \"Nanasso\" o qualcosa del genere, giusto?\\nForse ho ragione, forse no. La testa inizia a farmi male a furia di sforzarla..."
}