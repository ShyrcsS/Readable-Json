{
    "Relic15043_3_IT.txt": "\\nCi fu un'epoca in cui, delle tre ruote d'argento che guidavano il cielo primordiale, due erano andate perdute.\\nIl mondo, non più protetto dall'\"Eternità,\" s'incamminò verso il suo ultimo respiro, aspettando il ritorno del Novilunio...\\n\\nQuando la Luna eterna cadde, i cieli e la terra vennero gettati nel caos.\\nQuando la Luna iridescente si frantumò, l'ombra cremisi sprofondò nel mare abissale.\\nQuando la Luna gelata arrestò il suo moto, le nazioni caddero in rovina.\\n\\nMa il mare primordiale profumato continuò a ondeggiare per via dei mille terremoti lunari che lo scuotevano ogni anno,\\ne la lunga ballata, intessuta con fili d'oro, mai si fermò, nemmeno quando le stelle d'argento furono avvolte nella polvere.\\nSotto gli strati del velo del cielo, gli abitanti della terra non potevano godere della vera luce lunare,\\neppure le maree del fiume del tempo li legavano assieme, nella notte ombrosa o nel giorno baciato dal sole.\\n\\nTracciamo i sentieri delle stelle, o scendiamo le scale del sonno leggero;\\ntra l'alba e il tramonto vaghiamo, cercando la risposta dietro il velo;\\ni nostri cuori, non più vincolati dall'Eternità, palpitano ancora... Debolmente, eppure senza sosta.\\nNei sogni tra l'eterno e l'effimero, attendiamo l'ora finale offerta alla luna."
}