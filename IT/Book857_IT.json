{
    "Book857_IT.txt": "...\\nIl coraggioso François salì\\nsul covone, prese un forcone,\\ne ne piantò le punte in cima\\nal cumulo di fieno. Dietro di lui,\\nuna grande luna splendente.\\n\\nChiamò il nome di tutti\\nquelli del villaggio. Il capo\\nfu il primo a essere chiamato,\\ned era così spaventato che avrebbe\\nvoluto arrampicarsi sul covone\\ne far tacere François.\\n\"Sei pazzo?! Stai gridando così forte\\nche potresti attirare il drago!\"\\n\"Tu, buonannulla che non sei altro!\\nNon hai visto che i mulini\\nche tutti gli altri avevano costruito\\nsono stati distrutti dal drago?!\\nE tu ti preoccupi che possa tornare?!\"\\nFrançois avrebbe potuto buttarlo giù\\ncon un calcio, ma resistette all'impulso:\\nin fondo, anche il capo era preoccupato\\nper la sicurezza degli abitanti\\ndel villaggio.\\nFrançois vide che quasi tutti\\ngli abitanti erano accorsi,\\ncosì si schiarì la voce.\\n\"Cari vicini e famiglie,\\npensate che dovremmo ancora\\nsopportare tutto questo?\"\\n\"No, certo che no, ma non possiamo\\nfare nulla per il problema del drago\",\\ndisse il proprietario del\\nnegozio di alimentari.\\n\"Chi l'ha detto?\\nIo gli sono montato sul collo\\nsaltando dalle pale del mulino, e l'ho\\ncalpestato ben due volte.\\nNon è forse caduto a terra e poi fuggito?\"\\nForse è stato per via di questo mulino,\\ncostruito con fatica█e █udore\\ndi tutti e ora dist█ut██che le\\nemozioni si sono fa███ intense.\\nAlzando le mani all'unisono,\\ndecisero di affrontare il drago!\\nMa François alzò entrambe le braccia\\ne calmò la folla:\\n\"Torniamo alle nostre case.\\nLa nostra attuale mancanza di istinto\\ndi autoconservazione non è sinonimo\\ndi coraggio, quanto più di ira.\\nSe, anche dopo esserci calmati,\\ndesidereremo affrontare il pericolo,\\nsolo allora potremo chiamare il\\nnostro sentimento 'coraggio'.\"\\nE così andarono tutti a casa.\\nIl giorno seguente, molti giovani ancora\\ndesideravano seguire François nella\\nbattaglia contro il drago malvagio.\\n...\\nChi avrebbe mai pensato che il valoroso\\nFrançois godesse della protezione\\ndella Pergamena Splendente della Dea?\\nTrovandosi davanti il vero valore,\\nil drago non poté né sputargli fuoco,\\nné squarciarlo con gli artigli,\\ne permise al gruppo di riposarsi\\ne fare cambio con l'altra squadra.\\nCosì, dopo giorni e giorni\\ndi feroci combattimenti,\\nil drago malvagio non ne poté\\npiù e si arrese.\\n...\\nA.A.\\n"
}