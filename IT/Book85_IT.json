{
    "Book85_IT.txt": "Un giorno, all'alba,\\nUna donna che danzava al suono della sua spada arrivò a Mondstadt.\\nSebbene avvolta in catene lungo tutto il corpo,\\nNel suo silenzio permaneva un canto:\\nIl canto della libertà. Il canto di un'alba più chiara oltre le mura,\\nUna ballata gioiosa cantata senza freni da un popolo libero.\\n\\nEra lei la luce dell'alba della Compagnia del vagabondo,\\nMa per l'aristocrazia divenne l'eterna notte.\\nUna volta le chiesi: \"Perché sei qui per spodestare i nostri aristocratici?\"\\n\"Non sai che sono i primi tra noi tutti?\"\\n\\n\"Perché poni le loro vite su un piedistallo?\"\\nGiunse la sua voce, come una fresca brezza,\\n\"Se sostieni che il vento sia tuo compagno,\"\\n\"Un tempo non lo era forse anche la libertà?\"\\n\\nAl suo triste pubblico narrò poi una storia:\\nUna storia sui giusti antenati dei nostri strozzini, che avevano un potere divino,\\nUna storia di angeli, dèi e vili draghi,\\nUna storia delle divinità e dei popoli tutti.\\nOgni mito e leggenda trasformò in canzone,\\nPortata poi dal vento in ogni angolo del mondo.\\n\\nNell'arena degli aristocratici, la sua spada cantò ancora:\\nIl suo ultimo capolavoro, ma non fu perfetto.\\nUn cavaliere senza nome recuperò la sua spada dal campo intriso di sangue,\\nE la seppellì là dove i venti gentili si uniscono placidi."
}