{
    "Book135_IT.txt": "Scese la notte.\\nIn lontananza, si poteva sentire il flebile ululato di una bestia selvatica, simile a quello di un lupo.\\nNottie si sedette sul letto e alzò le maniche lunghe, rivelando un bracciale bianchissimo intagliato a forma di serpente.\\nLa testa del serpente aveva la bocca aperta, mostrava le zanne ed era molto realistica. Il collo era alzato all'indietro, come in procinto di balzare sulla preda.\\nIl corpo strisciante del serpente le avvolgeva il braccio, ed emetteva un'aura minacciosa sotto la luce delle lampade magiche che illuminavano la stanza.\\n\"Buonanotte, cara sorella mia.\"\\nNottie accarezzò dolcemente il bracciale e massaggiò la coda del serpente col pollice.\\nPoco dopo, le lampade magiche si spensero e la stanza fu completamente avvolta dall'oscurità.\\n\\nIl buio della notte donava a Nottie uno sconfinato potere.\\nPertanto, Nottie aveva notato una presenza estranea nell'esatto momento in cui aveva messo piede nella stanza.\\nNottie, seduta sul letto, riuscì a distinguere Dietrich che raccoglieva silenziosamente i vestiti della ragazza, e percepì i suoi movimenti nella stanza.\\nEbbe sempre maggior difficoltà a trattenere le risate, poi Dietrich si ritrovò di fronte a lei.\\n\\nLo sguardo di Dietrich incrociò quegli occhi meravigliosi a cui lui pensava di continuo.\\nMa ora quegli occhi erano diversi da come li aveva visti Dietrich in passato: non erano più blu come il mare, ma colmi dell'oscurità della notte, privi di onde e placidi come gli abissi dell'oceano.\\n\\n\"Tieni, bevi l'acqua contenuta in questo calice.\"\\nQuella fu l'ultima cosa che Dietrich sentì prima di perdere conoscenza."
}