{
    "Book482_IT.txt": "(Quest'obelisco era sepolto a grande profondità, pertanto la sua iscrizione si è conservata molto bene.)\\nLode al nostro re Badanah, perché dinanzi a lui persino una miriade di piani di Muzzudin sembrano pura follia!\\nLe sue virtù sono al di sopra degli altri reggenti, e non desidera altro che cibo e bevande.\\nLa sua stirpe è pura e nobile, e suo padre è il più amato dal Signore verdeggiante.\\nLa sua mano poderosa si stende e sottomette le sabbie, e gli artigli delle sue aquile da caccia sono come spade e lance.\\nI suoi fratelli sono disorientati e deboli, così i novantanove regni cadranno ancora una volta sotto un unico sovrano.\\nAvanti, dunque! Alzate i vostri calici!\\nLasciate che il vino rinfrescante rifletta il viso glorioso del re, e che gli unguenti distanti diffondano la loro fragranza.\\nSe anche le tempeste di sabbia dovessero invadere le oasi e gli alberi avvizzire per sempre,\\nil nostro re governerà in eterno con una corona d'oro, e il suo supremo nome risuonerà fino ai confini del mondo."
}