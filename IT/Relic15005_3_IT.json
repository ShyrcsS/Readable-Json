{
    "Relic15005_3_IT.txt": "\\nNell'antica tribù che venerava l'Uccello del tuono,\\ngli sciamani più anziani indossavano questa corona.\\n\\nL'Uccello del tuono si librava attraverso i temporali, riversando tuoni e una pioggia di color viola.\\nLe antiche tribù ne temevano i poteri e lo ringraziavano per le sue benedizioni.\\nGli sciamani erano scelti per compiere sacrifici di sangue in suo onore in cambio di protezione e perdono.\\n\\nL'Uccello del tuono era ancora un mostro incurante dell'adorazione degli esseri umani.\\nLoro non ne erano a conoscenza, e interpretavano le imprevedibili azioni dell'Uccello del tuono come rivelazioni divine.\\nEppure, per lui i tuoni non erano che inezie, così come il destino degli esseri umani.\\nDal cielo, gli umani non erano diversi dagli animali.\\n\\nFinché un giorno una canzone non squarciò la tempesta.\\nLa canzone dissipò le nuvole illuminandolo di luce.\\n\\n"
}