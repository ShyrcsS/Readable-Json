{
    "Relic15031_1_IT.txt": "\\nQuesta bottiglia di vino apparteneva a qualcuno che aveva reso un grande servizio alla Corte di Fontaine.\\nColoro che si ritrovano a fare un certo tipo lavoro, a meno che non siano crudeli e brutali fin dalla nascita,\\nfiniranno per crollare, se privati dell'elisir.\\n\\nQuesto apparteneva a qualcuno che aveva dovuto fare ciò che andava fatto per la pace di Fontaine.\\nSolo molti anni dopo il pensionamento per via di un incidente, durante la sua ultima indagine, capì che...\\n...nessun Paese delle meraviglie lo aspettava al di là della tana del Bianconiglio... solo furia.\\n\\n...\\nI ricordi sgorgarono come le bolle che sfuggono da una maschera da immersione rotta.\\nPensò alla gioventù, a quando giocava con Dwight, Basil e Karl.\\nA quei tempi, giocava sempre a fare l'eroe, mentre Karl era Ciciarampa, il drago malvagio.\\nPensò all'abbraccio della direttrice, così caro e così familiare, e alla sensazione simile che provava in quel momento.\\nRiportò alla mente gli innumerevoli volti trasformati dall'odio tra le fiamme cremisi di Poisson,\\nDopodiché ricordò che anche lui aveva mandato bambini innocenti all'Istituto Narzissenkreuz.\\n\\nAlla fine, ciò che gli fu in assoluto più chiaro era ciò che aveva provato incontrando suo \"figlio\" e sua \"figlia\".\\nFu come vedere la luce al termine di un lungo tunnel, come vedere sé stesso prima di aver mai indossato la maschera.\\nMa proprio come aggrapparsi inutilmente alla tela di un ragno nelle profondità oscure dell'inferno...\\n\"Mio caro Alain, mia cara Mary-Ann... non vi sono mai stato vicino,\\ne persino alla fine, non so come potrei essere un \"padre\" per voi.\\nCiononostante, non voglio perdere il ricordo di avervi visti crescere...\"\\nQuando si riprese dal suo stupore, la gloria, la vergogna, l'amore e l'ossessione si erano tutti dissolti nell'acqua."
}