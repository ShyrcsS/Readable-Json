{
    "Book351_IT.txt": "(Un vecchio taccuino sul quale qualcuno ha scritto con una grafia molto ordinata.)\\nNon so se qualcuno lo leggerà mai, però...\\nPurtroppo questo è il mio testamento.\\nPer farla breve: mentre m'avventuravo sull'isola sono rimasto intrappolato in questa stanza, una delle tante presenti in cui rinchiudere le persone. Pensavo di potermi affidare al mio ingegno per riuscire a evadere come nell'ultima sala segreta, ma purtroppo non è stato così.\\nA pensarci bene, però, l'altra volta avevo sbloccato il meccanismo grazie a degli appunti trovati sul posto. A quanto pare, il mio ingegno non è servito a un granché. Forse non ho la stoffa dell'avventuriere...\\nHo esaurito il cibo e le idee. La mia fine è vicina.\\n\\nE proprio in quel momento ho pensato a quella gattina bianca e nera di Mondstadt, Bella... Oh, mia dolce Bella! Ogni volta che andavo fuori a mangiare, calpestavi sempre il mio piatto, rovesciandolo. Temo che non potrò più andare al ristorante... Chissà se ti sentirai sola senza di me...\\n\"È da un po' che non vedo quell'umano di cui calpestavo sempre il piatto, miao...\"\\nStai pensando a questo, Bella...? *sospira* Forse no, eh? Ahahah.\\n\\nA proposito di ristoranti: l'ultima volta ho mangiato il pollo ai Fiordolci.\\nHo visitato tantissimi posti e mangiato altrettanti piatti deliziosi, ma mi sento di affermare che il pollo ai Fiordolci di Mondstadt è il piatto più buono al mondo...\\nMentre dico ciò, il mio stomaco sta brontolando così forte che sembra stia intonando un assolo da tenore.\\n*sospira* Se solo potessi mangiare un altro boccone di pollo ai Fiordolci! Un solo boccone mi basterebbe...\\n\\nWolfgang"
}