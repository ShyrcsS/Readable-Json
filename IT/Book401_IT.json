{
    "Book401_IT.txt": "Sfogliando alcuni vecchi libri oggi, ho trovato i vecchi appunti di mio padre.\\nLi ho letti, ovviamente. A lui non dispiacerebbe. Come mi aspettavo, il loro contenuto riguardava perlopiù le tecniche di forgiatura, nonché trucchi su come trattare determinati minerali.\\nLa parte finale presentava una serie di bozzetti disegnati a mano, in gran parte progetti di bonsai. Suppongo che questo amore per i bonsai sia una tradizione del clan.\\nQuest'anno mio figlio compie sei anni. Si chiama Kazuha, proprio come desiderava mia moglie.\\n...\\nL'arrivo di lui e la dipartita di lei non sono avvenuti a molta distanza. E pensare che sono già passati sei anni... Se mia moglie fosse ancora qui, starebbe sicuramente aiutando mio padre in giardino.\\nMio padre ha vissuto bene negli anni della giovinezza, e quello stile di vita si è notevolmente deteriorato negli ultimi anni. Ammettere che non sono in grado di migliorare queste circostanze mi riempie di vergogna.\\nDice però che non è importante, e che invece la chiave di tutto siamo noi giovani."
}