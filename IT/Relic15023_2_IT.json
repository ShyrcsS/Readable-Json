{
    "Relic15023_2_IT.txt": "\\nSecondo la leggenda, un eroe strappò una piuma d'aquila dalla cima della rupe più alta della Voragine.\\nSi narra anche che coloro in grado di compiere un tale atto ottengano il diritto di morire al fianco degli Adepti.\\n\\n\"Andare volontariamente incontro alla morte per difendere gli altri... è davvero una buona causa.\"\\n\"Eppure, pensandoci, è molto simile a un pesce che si tuffa in un lago profondo o a un uccello che vola in picchiata in una fucina.\"\\n\"Potrei anche realizzare il mio desiderio, ma resteremo sconosciuti e infine saremo dimenticati.\"\\n\"Noi mortali siamo come piume catturate da un vortice che svolazzano nel cielo.\"\\n\"Salvare, difendere... alla fine tutto ciò non ha alcun significato.\"\\n\\nQuel mormorare cupo scosse i cuori di chi non si sarebbe mai creato un nome.\\n\\nMa alla fine la battaglia giunse al termine e molti soldati restarono a riposare in eterno nelle profondità cavernose.\\nAnche le grida bizzarre delle forze oscure vennero messe a tacere come i mormorii che si dissolvono...\\nE nonostante le vite dei mortali siano brevi, la terra le ricorderà per sempre."
}