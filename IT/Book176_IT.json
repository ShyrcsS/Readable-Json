{
    "Book176_IT.txt": "—Atto III: Le perle sono nuovamente smarrite—\\nProtagonista maschile: Fan Jie\\nProtagonista femminile: Zixin\\nPersonaggio comico: Nonna Zhang\\nAntagonista: Wu Wang\\nRuoli comici: Wu Yi, Wu Er\\n\\nScena I\\n(Zixin e Fan Jie entrano da entrambi i lati del palco)\\n(Ad alta voce)\\nFan Jie: \"All'alba i cani abbaiano con molto entusiasmo.\"\\nZixin: \"Il sole splende e il ghiaccio sulle grondaie si scioglie.\"\\n(A parte)\\nFan Jie: \"Sei per caso la signorina Zixin?\"\\nZixin: \"Ebbene sì! E tu sei Fan Jie?\"\\n(Dongtang, senza misura)\\nFan Jie: \"Stanotte ti ho sognata.\"\\nZixin: \"Ero triste perché ci eravamo separati, benché sapessi che ti avrei rivisto presto.\"\\nInsieme: \"Che i desideri del mio cuore possano avverarsi.\"\\n(A parte, insieme)\\nZixin: \"Oh, mio eroe...\"\\nFan Jie: \"Oh, graziosa fanciulla...\"\\n(A parte)\\nFan Jie: \"Il sole sta sorgendo alto a est e il lavoro del porto sta per iniziare. Devo andare.\"\\nFan Jie: \"Signorina Zixin, arrivederci.\"\\n(Zixin lo saluta e lo guarda andare via. Fan Jie si volta mentre si allontana. Zixin abbassa brevemente la testa mentre Fan Jie esce. Zixin si torce le mani).\\n(Dongtang, lento, innig)\\nZixin: \"Ah, che codarda! Mi sono girata all'ultimo momento!\"\\n(Zixin esce)\\n\\nScena II\\n(Entra Wu Wang il donnaiolo, vestito di verde e col colletto aperto, insieme ai suoi compari Wu Yi e Wu Er)\\n(Ad alta voce)\\nWu Wang: \"Io sono il meraviglioso Wu Wang e sono il padrone di queste strade.\"\\nWu Wang: \"Oggi sono molto annoiato, dunque passeggio alla ricerca di svago.\"\\n(A parte)\\nWu Wang: \"Wu Yi! Wu Er!\"\\n(A parte insieme)\\nInsieme: \"Sì, signore?\"\\n(A parte)\\nWu Wang: \"Oggi ho voglia di mangiare qualcosa di nuovo. Qualche idea?\"\\nWu Yi: \"Magari alcune polpette di gamberetti dorate?\"\\nWu Wang: \"Mi sono stancato di carni pregiate e pesci paffuti. Le polpette di gamberetti dorate mi sembrano una buona idea.\"\\nWu Wang: \"Wu Er, va' a cercare un ristorante che venda una porzione di polpette di gamberetti.\"\\nWu Er: \"Subito.\"\\nWu Wang: \"Aspetta. La frittura dev'essere dorata e lucente, non una minima traccia di bruciatura.\"\\nWu Er: \"Non una minima traccia di bruciatura, capito.\"\\nWu Wang: \"Fermo. Devono anche essere tutte della stessa misura. Non ce ne dev'essere neanche una più grande o più piccola delle altre.\"\\nWu Er: \"Devono avere la stessa misura, capito. Vuole ripetermi le istruzioni?\"\\nWu Wang: \"Non ce n'è bisogno.\"\\nWu Er: \"Ha qualche altra richiesta, signore? Basta dirlo.\"\\nWu Er: \"E se il ristorante non è all'altezza delle aspettative, facciamo la stessa cosa di sempre...\"\\nWu Yi: \"Ovvero?\"\\nWu Er: \"Ovvero non gli diamo neanche un singolo Mora, ovvio.\"\\nWu Wang: \"No, un attimo, guardate quella pescheria laggiù: la bellezza di quella ragazza riempie più di un pasto prelibato.\"\\n(Dongtang, lento, innig)\\nWu Wang: \"Andiamo lì e cerchiamo di ottenere più informazioni... Meglio ancora se riusciamo a rapirla.\"\\n(Wu Wang si gira verso Zixin)\\n(A parte)\\nZixin: \"Vuole comprare del pesce, signore?\"\\nWu Wang: \"Ma certo, ma certo. A quale famiglia appartieni, signorina, e dove sono i tuoi genitori?\"\\nZixin: \"Sono cresciuta qui al molo. I miei genitori sono anziani, quindi gestisco da sola la pescheria per arrivare a fine mese.\"\\nZixin: \"Perché me lo chiede, signore?\"\\n(Si gira, sottovoce)\\nWu Wang: \"Ottimo, ottimo. I suoi genitori non sono nei paraggi. È decisamente un'ottima occasione.\"\\n(Si gira di nuovo verso Zixin)\\nWu Wang: \"Quindi, signorina, sei già fidanzata o la promessa sposa di qualcuno?\"\\nZixin: \"No, signore, perché sono sempre impegnata a lavorare.\"\\nZixin: \"Ma, signore, cosa c'entrano i matrimoni col comprare il pesce?\"\\n(Si gira, sottovoce)\\nWu Wang: \"Molto bene, molto bene! Non ha promesso fedeltà a nessuno. Se finirà nei guai nessuno verrà a salvarla.\"\\n(Si gira di nuovo verso Zixin)\\nWu Wang: \"Allora, signorina, per caso sei innamorata di qualcuno?\"\\n(Zixin abbassa la testa e non risponde)\\n(Dongtang, senza misura)\\nWu Wang: \"Guardate come abbassa gli occhi senza dire nulla. Ciò significa che non ama nessuno! Il male si insinua tra i miei pensieri e li controlla...\"\\nWu Wang: \"Avvicinatevi, amici miei, e prendetela. Non perdiamo tempo e non sprechiamo la sua bellezza.\"\\n(Wu Wang, Wu Yi e Wu Er escono portandosi dietro Zixin)\\n\\nScena III\\n(Nonna Zhang entra)\\n(A parte)\\nNonna Zhang: \"Signore e signori, se assistite spesso alle opere teatrali di Yun Jin e conoscete bene il teatro, allora sapete già cosa sta per accadere.\"\\nNonna Zhang: \"Perché andiamo di corsa direttamente al feroce scontro?\"\\nNonna Zhang: \"Ma prima che l'eroe si faccia avanti, dovrà essere baciato dalla buona sorte.\"\\nNonna Zhang: \"Quando il male infuria senza controllo disturbando le vite delle persone, o quando i tempi e le maree sono tumultuose, ecco che appaiono gli eroi.\"\\nNonna Zhang: \"Raccogliete tutto il vostro coraggio e le vostra gesta verranno ricordate. Ma se siete dei conigli...\"\\nNonna Zhang: \"Chi ricorderà mai se il vostro nome era Zhang Jie, Wang Jie o Fan Jie?\"\\nNonna Zhang: \"Inoltre, la gente comune come noi deve dimostrare di avere coraggio, e fare in modo che tutti conoscano la storia del salvataggio della nostra bella.\"\\nNonna Zhang: \"Vediamo cosa farà Fan Jie.\"\\n(Fan Jie entra)\\n(A parte)\\nNonna Zhang: \"Orsù, per quale ragione sei arrivato solo ora?\"\\nNonna Zhang: \"La signorina Zixin è stata appena rapita da Wu Wang, il famoso delinquente!\"\\n(Dongtang, allegro)\\nFan Jie: \"Oh, no!\"\\nFan Jie: \"Sentendo quelle parole mi sono spaventato, ma non immaginavo che una catastrofe fosse così vicina.\"\\nFan Jie: \"Quel criminale brucia, ruba e uccide per divertimento. Se dovessi farmi avanti...\"\\nFan Jie: \"Molto probabilmente non ne uscirei vivo.\"\\n(Nonna Zhang lancia il filo di perle a Fan Jie)\\nNonna Zhang: \"S-Signore, che facciamo?\"\\n(Dongtang, allegro)\\nFan Jie: \"La vista di queste perle aumenta la mia determinazione...\"\\nFan Jie: \"Come potrei mai lasciare una fanciulla nelle mani di quel criminale?\"\\nFan Jie: \"Col filo di perle in mano, sguaino la spada furente. Umilierò Wu Wang. Implorerà pietà.\"\\n(Fan Jie e nonna Zhang escono)"
}