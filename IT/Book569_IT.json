{
    "Book569_IT.txt": "...\\nCol senno di poi, ho davvero peccato di avventatezza.\\nDopo aver passato mesi e mesi nel deserto, sono rimasto a corto di Mora e ho iniziato a chiedermi se la fata esistesse davvero. Ho persino pronunciato parole incresciose...\\nLa potente e benevola fata delle leggende esiste davvero. La fortuna è stata talmente buona con me che ho potuto scoprire perfino il dominio da lei governato, dove per un po' ho potuto trovare ristoro.\\nLa potente e benevola Oceanide mi ha chiesto di chiamarla Idyia.\\nProprio questo nome, Idyia, è stato citato in innumerevoli fiabe e leggende, spesso per rappresentare un'anima benigna che conosce a fondo il cuore e le intenzioni umane.\\nAvevo ragione, allora! Lei saprà tutto sulla bellezza universale!\\nIdyia è comparsa quando ero sull'orlo della resa. Dev'essere un segno che tutti gli ostacoli che ho affrontato erano prove mandatemi dalla fata. Devo abbandonare tutte le mie turbe e presentarle una richiesta con onestà e purezza.\\n\"Non impongo cambiamenti agli altri\" e \"le scorciatoie non servono a nulla\". Queste le ragioni per cui la fata non vuole esaudire il mio desiderio di migliorare le mie abilità nel disegno...\\nTuttavia, mi ha regalato una tavoletta da disegno magica, assieme a materiali per dipingere che non si esauriscono mai.\\nSospetto che la mia speranza di migliorare drasticamente in un solo giorno sia poco realistica. Dovrei probabilmente seguire il consiglio di Idyia e mettermi di impegno.\\nE poi, stare qui è davvero piacevole: non devo preoccuparmi di cibo e vestiti, e sono in compagnia di strabilianti creature chiamate Eidolon di Hydro.\\nSi tratta di esseri duttili e gelatinosi, dal colore che ricorda quello di una gemma. Possono risultare inquietanti di primo acchito, ma ho scoperto che è piuttosto semplice andarci d'accordo.\\nSono una compagnia migliore di quei palloni gonfiati dello studio, coi loro sorrisi fasulli.\\nVagando per il Miraggio di Veluriyam, ho assistito a una scena di indescrivibile magnificenza.\\nHo trovato spesso oggetti lasciati qua e là da varie persone e ascoltato storie assai interessanti. Non c'è dubbio che questo abbia allargato considerevolemente i miei orizzonti.\\nÈ una boccata d'aria fresca che mi fa sentire molto rilassato mentre dipingo. Forse dovrei solo lasciarmi andare e seguire l'istinto...\\n...\\n"
}