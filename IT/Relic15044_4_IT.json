{
    "Relic15044_4_IT.txt": "\\n\"Nel nome del capo del clan di Gunnhildr, giuro fedeltà al dio appena nato.\\nUn tempo vagammo attraverso venti del Nord taglienti come lame, sopportando afflizioni gelide come sudari funebri.\\nLa nostra patria è da tempo sepolta in un silenzio argenteo e mortale, e le nostre antiche tradizioni sono svanite in rovine desolate.\\nMa, come fiori forgiati da venti feroci, non ci piegheremo.\\nNon tradiremo mai l'amicizia nei giorni di amara oscurità, né dimenticheremo il giuramento scritto nel sangue.\\n\\n\"Nel nome del capo del clan di Gunnhildr, giuro fedeltà al dio appena nato.\\nNon offriremo, come il clan Goldney, usignoli forgiati in oro puro.\\nNé faremo come il clan Laurenge, che promette gloriose gesta di guerra al vento.\\nA differenza dei Brodiri, che erigono sale sacre, o dei Sitoni, che presentano squisiti versi,\\nnoi offriamo al vento nient'altro che fiori, cuori ardenti e una sincerità che non svanirà mai.\"\\n\\n\"Nel nome del capo del clan di Gunnhildr, giuro fedeltà al dio appena nato.\\nAbbiamo resistito a venti feroci, e combattuto fianco a fianco con gli dèi in cima alla torre.\\nAbbiamo visto anche i venti gentili. Dopo le tenebre, rinasciamo sotto il sole primaverile.\\nSe un giorno i venti infurieranno di nuovo, e un tiranno cercherà di tormentare ancora i mortali,\\nnon esiteremo a macchiare di sangue i fiori sgargianti, anche se ciò significasse voltare nuovamente le spalle al trono divino.\\nSe i venti si manterranno gentili e il cielo guarderà con benevolenza al nostro regno,\\ndifenderemo il canto di Mondstadt senza vacillare, come i nuovi venti un tempo ci donarono la loro grazia protettrice.\\n\\nNel nome dei discendenti della Grande Arcadia, incoroniamo il dio appena nato con i mille venti.\\nPossano le tue parole essere come quelle del nostro antico Signore, fin quando la fede di tutti gli esseri non diventi una cosa sola con la poesia.\\nPossano le tue gesta essere come quelle del nostro antico Signore, fin quando egli non agirà come fai tu."
}