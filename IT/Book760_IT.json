{
    "Book760_IT.txt": "...\\nParte XVII: Iterazione di progettazione dei meccanismi di spostamento\\nIn breve, in base ai test effettuati sui prototipi a sistema completo, incrementare semplicemente le dimensioni dell'attuale Mekautoma umanoide non è fattibile dal punto di vista tecnico.\\nIdealmente, questo Meka deve riuscire a operare su vari tipi di terreno come strade urbane asfaltate, boscaglia fitta, sabbia e persino paludi.\\nSe si adotta la locomozione bipede del Meka umanoide, in caso di terreno morbido e sciolto questo Meka rimarrà bloccato e non potrà più essere recuperato, considerati gli attuali strumenti di trasporto di Fontaine.\\nQuesto problema deriva dal fatto che il peso del sistema di alimentazione e di combattimento vanno ben oltre quanto previsto.\\nAl momento, stiamo ancora sviluppando un sistema di alimentazione per questo Meka e abbiamo dovuto raccogliere l'energia generata da diversi nuclei di Mekautomi prodotti in serie, ottenendo un rapporto potenza-peso piuttosto basso.\\nTuttavia, anche se riusciremo a ottimizzare il sistema di alimentazione, il peso complessivo del Meka non diminuirà in modo significativo.\\nIl peso del sistema di combattimento è essenziale. Affinché le capacità di combattimento soddisfino i requisiti stabiliti, non è possibile ridurre né le dimensioni né il peso di armatura, armi e munizioni, poiché, così facendo, il Meka risulterebbe ulteriormente indebolito.\\nDi conseguenza, una struttura multiruota o il Meccanismo di spostamento cingolato, che un altro gruppo di ricerca sta sviluppando, sono soluzioni più realistiche rispetto a delle gambe umanoidi.\\nUtilizzando un cingolo sufficientemente largo, il Meka potrà attraversare diversi tipi di terreno scosceso mantenendo un'elevata efficacia di combattimento.\\nInoltre, i test eseguiti sul prototipo a sistema completo hanno confermato un'ipotesi di base:\\n\"Il parametro chiave di tutti i Meka e degli equipaggiamenti progettati dall'essere umano è il peso. Quando vengono impiegate le componenti giuste, il peso equivale sostanzialmente alla forza in combattimento. Il peso deve pertanto essere una delle priorità nella progettazione di qualsiasi Meka.\"\\nI risultati derivanti da questa teoria saranno presentati dal nostro team di progetto nel corso di una conferenza.\\n..."
}