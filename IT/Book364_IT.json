{
    "Book364_IT.txt": "(Un vecchio taccuino sul quale qualcuno ha scritto con una grafia molto ordinata.)\\nSanto cielo, quest'isola è davvero pericolosa! Non avrei mai immaginato che entrando per caso in una stanza ci fosse il rischio di rimanere intrappolati in una sala segreta.\\nChiunque legga questa nota (sì, mi riferisco a te) sarà in trappola proprio come è successo a me. Scommetto che in questo momento hai la fronte aggrottata e un disturbo cronico di sospiri irrefrenabili.\\nMa il tuo affidabile predecessore (sì, sono io) ha scoperto un indizio che qualcuno ha inciso sul muro! Anche se non so quale anima di buon cuore l'abbia lasciato lì, è utile per evadere da questa sala segreta.\\nDopo un'attenta analisi, ho dedotto che occorre \"accendere le torce in un certo ordine\"...\\nAlla fine, dopo svariati tentativi, ce l'ho fatta, e ho frettolosamente lasciato qui il metodo per sbloccare la sala alla prossima persona che rimarrà intrappolata... che a quanto pare sei tu!\\n\\nQuindi, se riesci a evadere, non dimenticare di ringraziarmi.\\nI tuoi comuni avventurieri non sarebbero stati così attenti da notare le incisioni sul muro come me.\\n\\nSembra che quest'isola nasconda molti segreti, quindi ti precederò dirigendomi verso le rovine sulle montagne!\\n\\nWolfgang"
}