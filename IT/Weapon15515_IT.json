{
    "Weapon15515_IT.txt": "\\n\"Kreuzlied, hai sentito il richiamo delle cornamuse nel crepuscolo?\\nHai sentito una voce cantare nel vento: 'Addio, addio per sempre'?\\nNon piangeremo per te, perché la brezza della notte asciugherà le nostre lacrime.\\nSì, compagno, asciugherà le nostre lacrime.\"\\n\\nSi dice che, una volta, un'orchestra itinerante cospirò per assassinare il casato reale.\\nA essa apparteneva un nobile rinnegato di nome Kreuzlied.\\nDopo che il complotto fallì, venne scritta una melodia in sua memoria.\\n\\nOvviamente, egli non si chiamava davvero \"Kreuzlied\", ma il suo nome autentico è andato perduto nel tempo.\\nNell'antica lingua, la parola \"Kreuzlied\" significava \"Canzone dello squartamento\".\\nIn quei giorni, in cui le notti si allungavano e l'oscurità incombeva, chi veniva sottoposto a questa punizione implorava il sollievo della morte.\\nDisertori, banditi, ribelli e contrabbandieri venivano giustiziati pubblicamente in questo modo, mentre l'aristocrazia al potere si beava delle loro grida agghiaccianti.\\nIn quei giorni, in cui non si vedeva la luce dell'alba, \"Kreuzlied\" divenne sinonimo di coloro che insorgevano e fallivano.\\nMa, per lo stesso motivo, diventò il grido di battaglia della ribellione.\\n\\nSì, il nome del Kreuzlied dell'orchestra itinerante era andato perso nel tempo.\\nMa non aveva importanza, poiché Kreuzlied aveva già assunto innumerevoli soprannomi cantati nel vento:\\n\"Pastore anonimo\". \"Imunlaukr\". \"Ribaldo di Mezzanotte\".\\n\"Luce dell'Alba\". \"Gunnhildr\". \"Ragnvindr\".\\nPoi, l'ultimo Kreuzlied si risveglio dal suo sonno millenario,\\nrispondendo al piccolo grido di una fanciulla straniera che era giunta in questa terra,\\nproprio come egli era nato dal desiderio di un certo giovane...\\n\\nLe canzoni che narravano di Kreuzlied avrebbero continuato ad andare di moda.\\nMa, alla fine, sarebbero scomparse dalle labbra degli uomini, poiché, nel tempo al di là delle tenebre, non ci sarebbe più stato bisogno di quel nome.\\n\"Kreuzlied, hai mai visto l'orizzonte diventare bianco?\\nHai sentito la voce della fanciulla cantare nel vento: 'Addio, addio per sempre?\\nIl sole del mattino ha asciugato le mie lacrime con un bacio, e mi ha detto che l'alba è giunta.\\nO, amor mio, l'alba è giunta'.\""
}