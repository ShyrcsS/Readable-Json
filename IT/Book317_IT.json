{
    "Book317_IT.txt": "Il dottore ha detto che sei gravemente malata, ma non preoccuparti: farò qualsiasi cosa pur di salvarti.\\n\\nLa tua malattia è incurabile e il mio cuore sanguina nel vederti sempre più stanca. Quanto vorrei soffrire al posto tuo...\\n\\nDici di non avere alcun rimpianto e che desideri soltanto che io mi prenda cura di Shenhe. Ma allora perché piangi?\\n\\nNon so cos'ho fatto di recente. Respiro ancora, ma mi sento un guscio vuoto. Ho letto tutti i testi antichi che sono riuscito a procurarmi pur di trovare un modo per salvarti, ma è stato del tutto inutile.\\n\\nL'ho finalmente trovato! Mingjun aveva nascosto il libro che potrebbe salvarti! L'ho preso e ho seguito le istruzioni contenute per evocare un dio e offrirgli un sacrificio...\\n\\nIl dio è apparso. Gli ho detto che sono disposto a offrire la mia vita in cambio della tua, ma è rimasto in silenzio e ha indicato nostra figlia Shenhe.\\n\\nIl dio ha detto che il destino di Shenhe è quello di portare sciagura e calamità, che lei farà del male a coloro che la circondano e che potrebbe essere la causa della tua morte. Stando così le cose, credo che...\\n\\nL'ho lasciata nella grotta menzionata dal dio. Sono passati tre giorni e non ho ancora ricevuto alcuna notizia. L'attesa mi rende sempre più inquieto e ho un brutto presentimento...\\n\\nMi dispiace, amor mio. Perdonami! E anche tu, Shenhe, ti prego... perdonami! Sono stato solo uno sciocco! Vi chiederò scusa... di persona."
}