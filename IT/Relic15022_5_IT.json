{
    "Relic15022_5_IT.txt": "\\nNegli abissi silenziosi e fluorescenti dell'oceano, il tempo sembra passare in maniera oltremodo lenta.\\nPersino le brillanti conchiglie potrebbero dimenticare tutto col passare degli anni.\\n\\nUn tempo il popolo di Watatsumi uscì dalle tenebre e disse addio ai lunghi sogni delle profondità.\\nFuggirono dall'indiscreto sguardo degli Eredi dei draghi nascosti nel buio, e risalirono le luminose scale di corallo fino a raggiungere il regno baciato dal sole.\\nSi dice che a quel tempo gli abitanti dell'oceano presero una conchiglia come ricordo del proprio clan.\\nE chi perse la propria conchiglia fu accolto in una nuova famiglia.\\n\\nNella lingua antica, queste candide conchiglie divennero famose col nome di \"Pacchetti del ricongiungimento\".\\nDue gruppi si uniranno e non potranno mai più essere divisi da una forza esterna, sebbene tale unione non possa essere eterna.\\nDi conseguenza, tali conchiglie furono l'addio a una vita passata sotto le onde e l'inizio di una nuova vita sotto la luce del sole."
}