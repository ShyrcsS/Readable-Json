{
    "Book644_IT.txt": "Il corvo e la volpe\\n\\nC'era una volta un corvo appollaiato sul ramo di un albero, che teneva nel becco un pezzo di formaggio.\\nLa volpe che viveva ai piedi dell'albero sollevò la testa e lo vide.\\n\"Ehi, amico\" gli disse.\\n\"Quella roba che nascondi nel becco non ha un gran bell'aspetto, sai?\"\\n\"Chiunque altro l'avrebbe già buttata via.\"\\n\"Come se non bastasse, non lo vedi che quel pezzo è troppo grosso?\\nSe lo ingoi, ti strozzerai!\"\\n\"I casari della città ti hanno lasciato andare,\\nperché lo sanno. O pensi che te l'abbiano dato tenerlo al sicuro?\"\\n\\nAl corvo poco importavano queste parole e continuò a tenere il formaggio in bocca.\\nVedendo che il corvo non intendeva ancora arrendersi, la volpe si fece sentire di nuovo:\\n\"Amico mio,\\n\"Questo formaggio non è nulla di prezioso!\\nPensaci! Quando volavi tra montagne e foreste, senza una sola preoccupazione,\\nhai mai sentito parlare di formaggio?\\nAscoltami, orsù, non sta certo a noi goderci una creazione del genere.\\nLascialo marcire tra le montagne. Lascia che il vento lo trascini fino al mare.\\nNon lasciare si trasformi in catene, pronte a domarti.\"\\n\\nSenza mollare la presa, il corvo arruffò le penne.\\nVedendo che il corvo non intendeva arrendersi, la volpe sospirò.\\n\"Suvvia, amico mio,\"\\nSe davvero desideri mangiare del formaggio,\\nnon sarò io, una mera volpe, a fermarti.\\nMa sicuramente non conosci il modo adatto per mangiarlo.\\nSe ingollassi alla svelta quel pezzo di formaggio,\\nsarebbe un enorme spreco di un tesoro così raro!\\nE un ancor più grande spreco delle ricette che ho imparato durante i miei viaggi intorno al mondo!\"\\n\\nIn preda alla curiosità, il corvo non resistette, e aprì il becco.\\n\"E potresti per caso insegnarmi queste ricette?\"\\nCosì facendo, il formaggio cadde al suolo,\\nla volpe lo afferrò al volo, fece dietrofront, e si nascose nella sua tana.\\n\\nQuesta storia ci racconta come chi cerca di scoprire misteri che non dovrebbe conoscere,\\nfinisce col perdere tutto, anche ciò che già possiede."
}