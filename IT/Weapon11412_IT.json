{
    "Weapon11412_IT.txt": "\\nQuesta è la prova che ti trovi in questo mondo per vie speciali.\\nSolo chi ha sfidato il \"mondo\" può brandire una tale spada.\\n\\nL'ultima volta che questa spada è stata brandita, l'umanità stava cercando di preservare un mondo condannato.\\nQuel mondo era la loro unica e ultima dimora.\\nQuesta spada è stata brandita per sfidare quel fato di distruzione.\\nTuttavia, brandire l'acciaio contro la legge universale secondo cui \"tutti gli esseri viventi un giorno dovranno perire...\"\\ndeve sicuramente essere sembrata una follia.\\n\\nIn realtà, quando ci si trova di fronte a un fato così ineluttabile e ci si scontra con l'oscurità divoratrice di stelle,\\nquale arma bisognerebbe brandire? Solo una spada può prestarsi per l'occasione.\\nSe non altro, porterà il ricordo di coloro che andarono incontro alla propria fine senza paura...\\n\\nNel brandire questa spada, si è alla ricerca di risposte nascoste in questo mondo.\\nIn questo mondo, un'arma del genere può essere usata senza problemi.\\nNon per il fatto che l'universo qui non proietta ombre, e certamente non semplicemente perché si adatta all'estetica di questo mondo...\\nMa perché questa ricerca è il motivo per cui ti ritrovi qui.\\n\\nQuando il passato è polvere, il futuro è alle porte\\ne il presente svanisce, puoi fare affidamento sul filo di questa lama.\\nPossedere un'arma per l'autodifesa è, naturalmente, una buona idea. Dopotutto, questa è stata forgiata per gente come te.\\nGente che affronta sfide e s'imbarca in ricerche.\\nPrendila, cammina su questa terra\\n\\ne affronta tutte le sfide e i misteri che ha da offrirti.\\n"
}