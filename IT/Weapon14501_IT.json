{
    "Weapon14501_IT.txt": "\\nUn atlante dei venti.\\nUna copia dell'atlante relativo al clima delle regioni settentrionali, presentato sotto forma di poesie e immagini.\\nÈ composto da decine di migliaia di odi, ognuna dedicata a una singola nuvola o vento, chiamandoli per nome.\\nL'atlante delle nuvole diede forma ai venti e le odi infusero in loro personalità.\\nLa miriade di venti amorfi ora sono amici e familiari agli occhi di Barbatos.\\n\\nLe leggende narrano che nell'antichità Barbatos evocò i Quattro Venti con la versione originale.\\nSciolse la neve, scacciò le bestie, evocò la pioggia e costruì Mondstadt.\\nPermise che l'atlante fosse condiviso e copiato tra le persone, dandogli il nome di Atlante delle nuvole.\\nPurtroppo, nulla sopravvive alla prova del tempo. Nelle copie sopravvissute mancano alcuni disegni e odi.\\nTuttavia, la conoscenza fu trasmessa al pubblico sotto forma di ballate e leggende.\\n\\nLe storie dei mille venti non sono andate perdute, perché Barbatos le custodisce ancora.\\nQuando Barbatos si oppose alle ali oscure del drago malvagio Durin,\\ncantò ai mille venti e invocò il Drago del vento.\\nChi detiene questo atlante avrà tra le sue mani i veri nomi dei mille venti e di tutti i loro poteri.\\n\\nOra il cielo sopra Mondstadt è calmo e azzurro.\\nBarbatos e Dvalin hanno trovato un nuovo posto da chiamare casa.\\nL'atlante, intanto, è stato affidato a una persona degna di tale onore.\\n"
}