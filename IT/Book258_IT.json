{
    "Book258_IT.txt": "Al mio adorato figlio, Zushi Chouji.\\n\\nSe stai leggendo questa lettera, spero potrai perdonarmi.\\nLasciarti mi lacera il cuore, ma non ho altra scelta.\\nTi prego, non perdere la speranza nella vita o in me... Proprio come non abbiamo mai abbandonato la speranza che tuo padre, mio marito, sia ancora vivo.\\nLa presenza del Tatarigami sull'isola è molto pericolosa: ti prego, fa' attenzione.\\nQuando il Tatarigami sarà debellato, anche la guerra finirà presto. Quando arriverà quel momento, le due fazioni probabilmente deporranno le armi e inizieranno a collaborare per ripulire quest'isola dalla corruzione.\\nÈ un peccato che difficilmente sarò lì per vederlo coi miei occhi.\\n\\nForse, in futuro, ti imbatterai in persone che cercheranno di approfittare di te o di farti del male. Ma non smettere di credere negli altri a causa loro. Al mondo ci sono sempre più persone buone che malvagie.\\nTutto andrà meglio una volta che questa guerra sarà conclusa.\\nMa ti prego, non seguire i miei passi o affrettarti a venire da me. Te lo chiedo come madre.\\nContinua a credere e a coltivare la speranza che un giorno tornerò.\\nTornerò, e mi scuserò di persona con te e tuo padre.\\nTi prego, attendi quel giorno.\\n"
}