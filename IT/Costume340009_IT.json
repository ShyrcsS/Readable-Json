{
    "Costume340009_IT.txt": "\"Oh, suvvia! È da parte di tutti noi!\"\\nFelice, Barbara passò un pacchetto meravigliosamente incartato a Rosaria, anche se lei aveva uno sguardo misto di sospetto e fastidio.\\n\\nMentre scartava il pacchetto, sul coperchio della scatola trovò un biglietto scritto in modo così elegante che le parole sembravano note su uno spartito.\\n\"Cara sorella Rosaria, abbiamo chiesto alla signorina Barbara di portarti questo regalo, ma per favore, aprilo senza che lei possa vederlo.\"\\n\\nGirata di spalle mentre apriva la scatola, Rosaria scoprì che conteneva un altro biglietto, scritto con la stessa grafia del precedente:\\n\"Cara sorella Rosaria, sappiamo che non ti piace l'idea che molte persone siano a conoscenza del tuo compleanno. Nonostante ciò, quest'informazione è stata scritta sulla tua scheda personale dal gran maestro Varka, quindi lascia che la Chiesa di Favonius ti doni una nuova uniforme fatta apposta per te, in questo giorno così importante.\"\\n\"Se ti sta bene, smetti di essere così fredda e comportati come una sorella normale.\"\\n\\nDiacono Dahlia (Questa lettera è stata scritta su richiesta di sorella Victoria)"
}