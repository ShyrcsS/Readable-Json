{
    "Book245_IT.txt": "\"Non è la tempesta in mare che mi preoccupa, ma l'idea di diplomarmi in ritardo...\"\\nEra questo il pensiero che occupava la mente di Hamavaran durante il suo lungo viaggio verso Inazuma...\\n\\n\"Sei preoccupato di non riuscire a terminare in tempo la tua tesi ed essere costretto a rimandare il conseguimento del tuo diploma, non è vero?\"\\nLa voce familiare proveniva dall'esterno della cabina.\\n\\n\"Silenzio... E tu chi saresti?!?\"\\n\"Chi, io? È importante?\"\\n\\n\"Giusta osservazione. No, non sei tanto importante...\"\\n\"Ehi...\"\\n\\n...\\n\\nE così, mentre la grande tempesta infuriava, scuotendo mari e cieli, Hamavaran iniziò a bisticciare con la voce sommessa che proveniva da fuori dalla finestra, mentre tutte le preoccupazioni in merito alla tempesta e al non completare la tesi in tempo passavano in secondo piano.\\n\\nMa, stranamente, quando Hamavaran raggiunse la costa, la persona la cui voce aveva sentito non sembrava essere da nessuna parte.\\n\\n\"Forse era il fantasma di una vittima di un naufragio...\"\\nHamavaran considerò questa possibilità.\\n\\nI fantasmi non sono altro che ricordi dei morti delle linee geomantiche, rifletté Hamavaran. È un fenomeno completamente naturale che si verifica per via della risonanza tra il passato e il presente. Certo, è molto improbabile che ciò accada nel mezzo dell'oceano, ma per nulla impossibile.\\n\\n\"A chi stai dando del fantasma? Il fantasma sarai tu!\"\\nHamavaran aveva appena prodotto un'ipotesi soddisfacente per spiegare i sintomi del suo delirio ed era passato al raccogliere i bagagli, quando la voce familiare gli parlò ancora una volta."
}