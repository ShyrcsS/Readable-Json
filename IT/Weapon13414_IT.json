{
    "Weapon13414_IT.txt": "\\nUna lancia dalla forma bizzarra creata appositamente da Kitain Bunsou per il proprio singolare stile di combattimento.\\nÈ pesantissima, il che la rende poco maneggevole per gli inesperti.\\nTuttavia, può rilasciare un'enorme potere distruttivo se brandita da mani abili.\\n\\nTanto tempo fa, la famiglia Kitain diede la caccia al Tatarigami.\\nPer molte generazioni, i suoi discendenti ebbero la responsabilità di fungere da prefetti di Yashiori.\\n\\nIn passato, per tutta Inazuma, era molto diffusa una canzone per bambini che recitava:\\n\"Arataki il Guardiano di cancelli, Iwakura il Successore, Kitain il Serpente, Takamine lo Squarcianebbia\".\\nIn tale strofa vengono nominati gli stupefacenti guerrieri che illuminarono la terra come comete.\\nUn tempo tanti altri nomi erano presenti su questa lista, ma ormai sono stati dimenticati.\\nQuando si è cacciatori di demoni, è inevitabile assorbire parte di quel sangue contaminato e miasmatico."
}