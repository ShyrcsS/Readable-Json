{
    "Relic15026_2_IT.txt": "\\n\"Nel nuovo mondo, il bene prevarrà.\"\\nNell'antichità, l'editto celeste discese nel silenzio, e la terra perdette per sempre il proprio padrone.\\nIl passato, caratterizzato da civiltà e serenità, venne abbandonato, sommerso in un'oscurità asfissiante.\\n\\nIn seguito, la legge, che nemmeno il tempo seppe invertire, ricominciò a soppesare il valore di tutte le vite nel deserto.\\nUna piuma per pesare i cuori, e metallo fuso per misurare la saggezza divina, entrambi in grado di regnare con razionalità altruista.\\nObbedendo al giudizio del Dio re, la legge creata nel sangue venne impressa nel paradiso desertico.\\nE quando gli ideali su come governare vennero stravolti da una profonda tristezza, le autorità divennero complici.\\nIgnorarono le fondamenta del palazzo, perfino quando cominciarono ad affondare gradualmente nelle sabbie mobili, muovendosi verso un folle futuro privo di luce.\\n\\n\"Tutti i tradimenti verranno giudicati senza pietà,\\ne il giudizio sarà la devastazione totale.\"\\nIn seguito le regole vennero corrotte dall'orgoglio, divenendo vere e proprie manette,\\ne il destino dei poveri cittadini venne incatenato dalle scelte del Dio re."
}