{
    "Book16_IT.txt": "La quarta canzone:\\nCeli upa celi\\nSada shato lata\\nKuzi unu ya zido\\nUnu dada\\n\\nUna canzone cantata dagli Sciamachurl. A giudicare dalla reazione del capo, sembra avere un significato particolare e filosofico per gli Hilichurl. Forse questo discorso potrà sembrare ridicolo nei circoli accademici convenzionali, e lungi da me mettere in discussione le opinioni più diffuse, tuttavia, mi sento in dovere di dire che sono tutt'ora affascinato dalla questione relativa all'esistenza o meno di discorsi filosofici tra gli Hilichurl, argomento che forse necessita di ricerche ulteriori.\\n\\nLa quinta canzone:\\nNini movo muhe yoyo\\nNini movo mimi tomo\\nLata movo mosi yoyo\\nCeli movo celi yoyo\\n\\nLe tribù di Hilichurl che venerano il vento, similmente agli abitanti di Mondstadt, spesso bevono esageratamente e inneggiano lunghissimi elogi all'Archon di Anemo. Quest'ode hilichurliana viene spesso cantata quando sono alticci.\\n\\nLa sesta canzone:\\nUnu, unu\\nYaya ika kundala!\\nUnu, unu\\nMita dada ya dala?\\nUnu, unu\\nKuzi mita dada ye\\nMita dada-a-mimi\\n\\nUn'ode religiosa cantata dagli Hilichurl solo durante i sacrifici. Spesso gli Hilichurl aggiungono a quest'ode il suono di percussioni, prodotto battendo con delle assi il didietro dei membri più deboli della tribù, dando vita così a dei rintocchi ritmici. Immagino che sia molto doloroso.\\n\\nLa settima canzone:\\nMimi movo\\nMimi sada\\nMimi domu\\nDomu upa\\nGusha dada\\n\\nA quanto pare, molte tribù di Hilichurl condividono la tradizione di scambiarsi canzoni attorno al falò sotto il chiaro di luna. Questa canzone è una di queste ballate da falò e viene cantata dal capo a fine serata. Alla fine della canzone, il capo urla tre volte \"nunu\", che probabilmente significa \"andate a dormire\"."
}