{
    "Book17_IT.txt": "—Picnic lungo la strada—\\nMentre Ike faceva un pisolino, i suoi servitori combattevano tra di loro in una terribile guerra.\\nIl grandioso mago aveva sottomesso molti dèi e demoni. Poiché era il mago più straordinario della sua epoca, gli dèi e i demoni suoi sottoposti erano più numerosi delle voci di un dizionario. Ma chi era il più potente tra loro? Per scoprirlo, decisero di affrontarsi in duello.\\nSfortunatamente, a quanto pare, avevano considerato come loro simili tre personaggi che, in realtà, non erano né dèi né demoni: la Principessa, Sachi e Vera.\\nDopo a malapena due ore di riposo, tre stelle erano già state distrutte!\\n\\n\"Perché dovrei proteggerti?\" La Principessa alzo la mano e il gigantesco demone crollò a terra. Non aveva più i bulbi oculari.\\nColoro che appartengono alla razza dominante dell'Impero di Andromeda sembrano adorabili e dolci, ma sui palmi delle mani possiedono due bocche speciali usate per divorare i bulbi oculari dei loro amanti e di chiunque sconfiggano.\\n\"Pensavo fossimo amiche!\" Vera si pulì il sangue dal viso e sembrò ferita dalle parole della Principessa.\\n\"Sì... Sì, lo siamo.\" La Principessa arrossì e distolse lo sguardo. \"Dopo quello che è accaduto, ti reputo la mia sola e unica amica. Non mi stavo rivolgendo a te, Vera.\"\\n\"No!\", urlò Sachi, mentre le insidiose fauci di un drago gli si chiudevano attorno.\\n\"Ora vi arrendete?\", li schernì il drago. \"Arrendetevi e ammettete di non essere altro che degli inutili e umili vermi, e io vi lascerò vivere!\"\\n\"Mi arrendo! Mi arrendo! Lasciami andare!\", urlò Sachi.\\n\"Una lucertola appartenente alla tua spregevole specie dovrebbe astenersi dal pronunciare parole tanto sciocche! Persino i gechi del mio palazzo potrebbero annientarti.\" La Principessa si sgranchì i polsi.\\n\"No! Io non c'entro niente!\", urlò Sachi, mentre veniva scagliato in cielo dal drago.\\nE così, la battaglia tra la specie dominante di Andromeda e l'antico ed enorme drago volse al termine.\\n\\nLa morale della favola? Chi si arrende non le prende.\\nSachi venne eliminato da quella competizione e schiaffeggiò Ike con una pantofola, svegliandolo. Vera riuscì a sopravvivere grazie alla protezione della Principessa.\\n\"Argh! Idiota! Mi viene il voltastomaco solo a guardarti. Non ti avvicinare! Non parlarmi, non guardarmi e non respirare la mia stessa aria, verme schifoso!\" La Principessa non avrebbe potuto avere un'opinione peggiore di Sachi."
}