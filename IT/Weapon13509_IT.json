{
    "Weapon13509_IT.txt": "\\nLa naginata era un'arma letale, in grado di tagliare via le impurità disperse.\\nE colei che la brandiva era la guardiana della via verso l'eternità.\\n\\nQuando colei che era sopra le nubi in tempesta guardò il tanto amato mondo mortale,\\nvide i litigi superficiali e le fugaci ossessioni degli umani,\\nnate da affetti inutili e desideri senza controllo, entrambi nemici dell'eternità.\\nI fulmini avrebbero spazzato via le erbacce che disturbavano il mondo immutabile.\\n\\n\"Bene... Che tipo di eternità si rispecchierà negli occhi di ███?\"\\nRicordò vividamente questa domanda, che un membro del clero le pose mentre agitava la bottiglia e beveva vino con lei sotto l'albero di sakura.\\n\\nUna domanda assolutamente inutile.\\nLa risposta di lei si perse nel fiume d'alcol,\\nma in quei ricordi trovò la risposta innumerevoli volte.\\nBisogna sfoltire gli alberi da frutto per migliorarne la qualità, e potare i fiori delle piante da usare nella produzione delle tinture.\\nIn quel paradiso eterno non era ammesso neanche un minuscolo segno d'impurità.\\n\\n\"Ah, eppure...\\nUsare la grandiosa lama di luce per estirpare ogni ossessione ed eliminare la possibilità che un sogno possa metter radici e appassire da solo...\\nUn mondo sereno che non tollera alcun litigio, conquista o perdita... sarà un mondo amnesico, perso in sé stesso.\"\\nPersino nel cuore dell'eternità vedo ancora chiaramente i miei vecchi amici e sento il fresco profumo dei fiori di sakura.\\n\\nNon vi dimenticherò mai, né dimenticherò mai tutto ciò che si è perso negli anni.\\nDopotutto...\\n\\naveva assistito alla nera distruzione che aveva consumato i suoi cari:\\ncome poteva non pensare che l'aberrante natura della vita e della morte, l'indecifrabile sorte stessa, fosse sua acerrima nemica?\\nMa poiché nessuno può sovvertire l'impermanenza del mondo e la natura arida di questa partita,\\nlasciamo che l'eutimia eterna del suo cuore porti avanti la sua amata nazione."
}