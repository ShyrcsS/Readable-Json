{
    "Relic15024_2_IT.txt": "\\nMolto tempo fa non c'era un guado nel fiume, ma solo una collina brumosa.\\nLa donna che deteneva la montagna doveva ancora decidere cosa piantarvi quando qualcuno l'anticipò.\\n\\n\"Quando questo albero sarà cresciuto un po', gli taglierò le foglie e ci farò del tè per tutti voi.\"\\n\"Quando quel momento giungerà, inviteremo Vestale delle nuvole e Formamontagne...\"\\n\\n\"Davvero? Pianti alberi a tuo piacimento nel mio territorio e hai il coraggio di blaterare roba del genere?\"\\nMa anche la giovane donna padrona della montagna immaginava la fragranza del tè, nonostante le lamentele.\\n\\nIn seguito, qualcuno legò questo pendente di giada ai rami sottili di quel piccolo albero.\\nTrascorso altro tempo, la padrona della montagna fece ritorno, ma con un aspetto diverso\\nE senza il dito che avrebbe potuto slegare il ciondolo. Accadde molto tempo fa.\\n\\nTanti anni dopo, i rami di quest'albero vennero innestati dall'altro lato del fiume dai mortali che vivevano fra le montagne.\\nIl profumo del tè partiva da lì, la Vallata Chenyu, spandendosi fino al Porto di Liyue e da lì in molti altri luoghi.\\n\\nEsistono molte leggende legate agli alberi da tè della Vallata Chenyu. Una di queste narra:\\nNon importa in che terreno viene piantato, con quale acqua viene innaffiato e quanto sole riceve: questo tipo di albero cresce rigogliosamente solo nella Vallata Chenyu.\\nAccade poiché ricorda la promessa che quei vecchi amici fecero al fianco dell'alberello."
}