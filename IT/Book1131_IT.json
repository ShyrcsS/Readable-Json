{
    "Book1131_IT.txt": "...\\nIn ottemperanza ai precetti dell'apostolo della Città dorata, ogni questione legata all'artigianato e ai rituali segreti va registrata senza pregiudizi personali, poiché la lingua dei mortali non è in grado di esprimere i misteri sacri, e le emozioni fragili possono solo profanare le parole dei nostri antenati. Non cercate di comprendere ciò che va oltre l'intelletto mortale e recitate le antiche preghiere con cuore sincero, affinché la purezza delle benedizioni possa perdurare.\\n\\nQuesto decreto è stato emanato da Saredne, umile ancella della Luna gelata e 13ª Gran Sacerdotessa dalla caduta di Iperborea. Non va violato. Nel nome della Signora della Luna gelata, le antiche leggi, un tempo oscure e imperscrutabili, sono ora esposte in maniera chiara e concisa, affinché i devoti non vacillino o vengano fuorviati.\\n\\n...\\nDecreto III: Elisio e profezia dell'erede sacra\\nChe i figli di Iperborea proteggano la loro sacra stirpe dalla contaminazione, poiché il giorno dell'erede dell'Elisio è destinato a giungere.\\nÈ proibito sposarsi tra parenti stretti. In altre parole, nessuna unione tra consanguinei sarà consentita.\\nÈ proibito contrarre matrimonio con membri di clan macchiatisi di atti di blasfemia.\\nÈ proibito contrarre matrimonio con membri di clan macchiatisi di omicidio di innocenti.\\nÈ proibito contrarre matrimonio con membri di clan macchiatisi di spergiuro.\\nÈ proibito contrarre matrimonio con membri di clan che non portano una corona di corna.\\nÈ proibito contrarre matrimonio con membri di clan macchiatisi di parricidio.\\nÈ proibito contrarre matrimonio con individui affetti da disturbi mentali.\\nÈ proibito contrarre matrimonio con individui che discendono dalle Fate.\\nÈ proibito contrarre matrimonio con individui non credenti.\\nÈ proibito contrarre matrimonio con individui stranieri.\\nIl matrimonio è il più sacro atto di virtù, e non deve essere contaminato da azioni inappropriate.\\nOgni iniziativa che possa scontentare la Signora della Luna gelata e ogni atto di tradimento del giuramento prestato in suo nome va assolutamente evitato.\\nChiunque voglia contrarre matrimonio è tenuto a ottenere il permesso e la benedizione della Gran Sacerdotessa, pena la maledizione su tutta la propria stirpe.\\nTale maledizione perdurerà per sette generazioni e per le successive sette.\\nA chiunque infrangerà questo giuramento verranno recise le corna con una lama d'argento. Coloro che saranno marchiati in tal modo verranno gettati nella notte eterna e senza luce.\\nAscoltate la profezia antica: nella pienezza dei tempi, giungerà l'Elisio, e con esso la persona destinata a governarlo.\\nLe sette luci false del cielo cadranno ai suoi piedi, e le ossa della terra s'innalzeranno per seguirla.\\nPerché da lei nascerà l'unione col mondo, e da lei si ricostruirà la prima grande causa.\\nPossano queste parole di saggezza attecchire nel vostro cuore, e non dimenticate mai la sacralità della vostra stirpe benedetta.\\n\\n...\\nDecreto VI: Offerte al Mulino Sampo\\nI figli di Iperborea saranno tenuti, a qualsiasi costo, alla difesa del sacro tesoro forgiato dall'apostolo della Città dorata.\\nTutti sappiano che il Mulino Sampo è una reliquia frutto di una sacra opera, poiché la sua benedizione genera oro, grano e sale a non finire.\\nSolo la predestinata erede sacra avrà il potere di destare il Mulino, poiché è questo l'unico modo per ricevere un Elisio di eterna abbondanza per tutti.\\nPer rivelazione dei nostri antenati, il Mulino sarà sigillato in un santuario per preservarlo dalla contaminazione e dalla profanazione fino al momento stabilito, quando finalmente nascerà l'erede sacra.\\nAi seguaci di rango inferiore a quello di sacerdotessa non sarà consentito entrare nel santuario dove il Mulino è sigillato, pena la maledizione su tutta la propria stirpe.\\nTale maledizione perdurerà per sette generazioni e per le successive sette.\\nPrima della semina primaverile, grano, latte di capra e sale dovranno essere offerti al Mulino Sampo, pena la carestia.\\nAlmeno una sacerdotessa dovrà essere designata per intonare preghiere al Mulino giorno e notte, al fine di garantire un raccolto abbondante e una prosperità duratura.\\n\\n...\\nDecreto X: Offerta alla Freccia di Terpikeraunas\\nI figli di Iperborea sono tenuti a venerare la Freccia di Terpikeraunas.\\nTutti sappiano che questa reliquia, forgiata dalla pura luce, è un arco che scaglia una freccia in grado di trafiggere la multiforme oscurità della notte glaciale.\\nGli oli sacri dovranno essere miscelati nel modo seguente, come prescritto dai riti dei nostri antenati:\\n· prendete un recipiente d'argento pulito, privo di polvere e acqua, poiché la contaminazione è il principio della corruzione;\\n· prendete il grasso d'un agnello, chiaro e puro, e fatelo scaldare a fuoco dolce;\\n· scaldatelo delicatamente senza farlo bollire;\\n· aggiungete zolfo, sale, segatura e cera nell'ordine corretto, mescolando con molta attenzione;\\n· mescolate finché le sostanze all'interno del recipiente non diventeranno di un colore uniforme;\\n· il numero del conteggio sarà sette ore. Sei non dovrete contare, né contare otto,\\ntranne che voi poi procediate a sette. Cinque e nove sono fuori questione.\\n· infine, ungete i vostri archi e le vostre frecce con l'olio sacro,\\nin questo modo, le frecce colpiranno il nemico oscuro e lo distruggeranno come piatti d'argento."
}