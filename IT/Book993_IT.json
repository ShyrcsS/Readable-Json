{
    "Book993_IT.txt": "(Un pezzo di carta ingiallito dal tempo. Sopra ci sono scarabocchiate le parole seguenti...)\\nHo trovato dei documenti abbandonati, probabilmente lasciati da qualcuno molto tempo fa.\\nAh. Beh, forse un giorno anche i miei documenti verranno considerati come qualcosa \"di abbandonato da qualcuno\"... Ma andiamo al dunque.\\nHo trovato degli indizi riguardo a ciò che potrebbe essere accaduto allora.\\nQui c'è scritto: \"Come disposto da quel pover'uomo a cui è rimasta solo mezza faccia, dobbiamo prima interrompere la fornitura energetica della città\".\\nUna persona a cui è rimasta solo mezza faccia... Sembra un personaggio di una storia dell'orrore.\\nMa stando a quanto c'è scritto, le \"cavità\" furono interrotte a causa di azioni umane...\\n\"Dopodiché, dobbiamo tagliare la zona di rifornimento energetico del nucleo del meccanismo di combustione... Così facendo, l'ufficiale agli armamenti della Grande Alleanza potrà sfruttare il caos e portarlo al palazzo reale.\"\\nColui a cui è stato affidato il compito è quel tipo con metà faccia... Con un po' di fortuna, sarà più affidabile nelle azioni che nelle parole o nei piani.\"\\nMmmh... Sono sicuro di aver già sentito parlare da qualche parte della posizione di ufficiale degli armamenti della Grande Alleanza...\\nIn ogni caso, il gruppo che ha disattivato tutto in questo luogo sembra essersi diretto verso una zona centrale più importante.\\nSe... Se riuscirò a trovarci qualcosa, il primo premio dell'Associazione delle Reliquie Sauriche sarà sicuramente mio!\\nE in questo modo, non potranno dirmi niente, anche se non ho ricevuto il permesso dal Clan Piumafiore per venire qui a condurre ricerche."
}