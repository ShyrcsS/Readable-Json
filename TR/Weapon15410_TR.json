{
    "Weapon15410_TR.txt": "\\nBu kaliteli yay, en karanlık geceleri andırması için siyaha boyanmıştır.\\nBir zamanlar bu yay, zengin bir soylu ailesinin avcılık yarışmalarındaki ilk tercihiymiş.\\nLakin günün birinde, asla yakalanmayan iyi kalpli bir hırsızın eline geçmiş.\\n\\nYayı kullanan kişi, sessiz sedasız soyluların kafalarındaki taçları hedef almış.\\nBirçok sıkı bağı koparmış ve peşinden gelen birçok askeri silahsız bırakmış.\\nZamanında karanlık bir çağa aydınlığı getirmek ve\\nmazlumlara adalet, bolluk ve mutluluk getirmek için kullanılmıştı.\\n\\nGeçmişte gerçekten de mazlumlara adalet, bolluk ve mutluluk getirmiş; güç sahiplerine korku salmış, öfkeden kudurdukları sayısız geceyi uyumadan geçirmelerine sebep olmuştu.\\nÇatılarda ve teraslarda yağmur kadar hafif yürüyen de meydanlarda ozanların söylediği şarkılara konu olan da oydu.\\nBir soylunun süslü kıyafetinden safir araklamış ve onu haysiyetsizleri mızrakla avlayan mavi gözlü bir cadıya vermişti.\\n\\nAma tüm ruhuyla sevdiği, ona verdiği safir kadar soğuk olan cadıyı bir kere bile olsun gülümsetememişti.\\nSonunda ölümü ararken, çiçeksi yüzünde bir suçlunun damgası vardı ve sonrasında nereye gittiğini kimse bilmiyordu.\\nSonunda soylu hırsız, kardeşlerinin tavsiyesini dinlemiş, yeminini bozmuş ve kimseye ait olmayan okyanuslara yelken açmış.\\n\"Söylesene, şarkımı unutmuş mudur? Şimdi bile peşimi bırakmayan o yılları, şarap kokulu sokakları ve onun için yazılmış şarkıları hatırlıyor mudur?\"\\n"
}