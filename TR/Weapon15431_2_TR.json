{
    "Weapon15431_2_TR.txt": "\\nAnnem bu soylu düşüncelerinizi anlayamıyor Kralım. Bunu öğrenecek olursa Büyük Birlik'e isyan bayraklarını çekecek ilk kabile kesinlikle Çiçek Tüyü Klanı olacaktır.\\nKralım, parlak ve görkemli yarınlar için, binlerce yıl sonrasına yönelik hedeflerimizin gerçeğe dönüşmesi için bu gizli tehlikeyi ivedilikle oradan kaldırmalıyız. Artık tereddüt edemezsiniz.\"\\n\\nKabile sancaklarının henüz tozla kaplanmadığı, anlaşmanın mürekkebinin henüz solmadığı bir dönemdi.\\nGenç, haine kuşların artık şarkı söylemediği bir gece, sönmekte olan ateşin başında yapmıştı bu teklifi.\\nAmacı hırsını körüklemek miydi, yoksa kıskançlık mıydı hâlâ bilinmez.\\nBilinen tek şey, Kül Şehir'deki şölenin kan kırmızısı alevlerle kralın tereddütlerini tamamen ortadan kaldırdığıdır.\\n\\n\"Hah... Eski dostum, yalnızca şu ihtiyar bedenimle ilgilensen yeterdi. Neden yüzlerce asker yolladın?\\nHoş, kendi soyunu hafife alan bendim aslında... İzin ver bu kan borcunu kanla ödeyeyim.\"\\n\\nYay kirişi kopmak üzereydi. Kan tamamen akıp gitmişti. Hep yanında taşıdığı hançer bile ikiye ayrılmıştı.\\nOklarıyla gökyüzünde sayısız ejderhayı vuran kahraman için artık yolun sonu gelmişti.\\nÇiçek Tüyü Klanının İlk Sözcüsü, kızıl nehir karşısında oluk oluk akarken başını dik tutmaya devam etti.\\nİlk okunu alçak varisine, kalan okları ise hainin piyonlarına armağan etmişti.\\nKemikleri çoktan parçalanmıştı. Son okunu, bedenini yeşim yayına mıhlamak için kullanacaktı.\\nYolun sonuna geldiğinde ölüm bile ejderhaların gururlu kızına diz çöktüremeyecekti.\\n\\n\"Soylu anneciğim... Kızın nihayet kendi yolunu buldu.\\nIstırabım da benim, şarkılarım da... Böyle yazsınlar mezar taşıma.\\nUnutmasınlar göğüs gerdiğim acıları... Unutmasınlar yükselişimi.\\nHayatımı hepinize adadım... Şimdiyse ölümümü dünyaya adıyorum.\""
}