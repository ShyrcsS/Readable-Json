{
    "Book317_TR.txt": "Doktor dedi ki hastalığın çok ciddiymiş. Merak etme. Ben seni kurtarmak için her şeyimi veririm.\\n\\nHer gün daha da bitap düştüğünü görmek beni gerçekten yürekten yaralıyor. Hastalığının tedavisi yokmuş. Tüm o acıları senin yerine çekmeyi o kadar isterdim ki...\\n\\nBu hayatta bir pişmanlığının olmadığını ve benden sadece Shenhe'ye iyi bakmamı istediğini söyledin. Bir pişmanlığın yoksa bu gözyaşları neden?\\n\\nSon zamanlarda ne yaptığımı ben de bilmiyorum. Nefes alıyorum ama yine de boş bir kabuk gibi hissediyorum. Seni kurtarmanın bir yolunu ararken bulabildiğim bütün kadim metinleri okudum. Ama nafile...\\n\\nSonunda buldum! Çare Mingjun'daymış! Seni kurtarmamı sağlayacak kitabı saklamış! Kitabı aldım ve bir tanrı çağırıp ona bir kurban vermek için kitapta yazan talimatları uyguladım...\\n\\nTanrı belirdi. Hayatımı senin hayatın için feda etmek istedim. Ama o tek kelime bile etmedi, yalnızca kızımız Shenhe'yi işaret etti.\\n\\nTanrı, kızımızın kaderinde felaket getirmek olduğunu ve ona yakın olan herkesin zarar görmesine neden olabileceğini söyledi. Hatta ölümünün sebebi bile o olabilirmiş. Bu durumda sanırım ben...\\n\\nOnu tanrının söylediği mağaraya bıraktım. Üç gün geçti ve hâlâ bir haber yok. Beklemek beni huzursuz ediyor, sanki kötü bir şey olacak gibi hissediyorum...\\n\\nÜzgünüm sevgilim. Beni affet! Sen de Shenhe, lütfen beni affet! Ne kadar aptalım! Ne kadar körüm! İkinizden de özür dileyeceğim... Yüz yüze."
}