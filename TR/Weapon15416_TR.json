{
    "Weapon15416_TR.txt": "\\nZamanında Watatsumi tapınak görevlisi Mouun'un kullandığı uzun yay.\\nMehtabın ışıklarının parlattığı bir dalganın ucundaki deniz köpüğü kadar apaktır.\\n\\nTapınak görevlisi uzak denizlerdeki canavarlarla dostmuş ve Watatsumi'nin gelip geçici hayali uğruna, gümbür gümbür gürleyen bulutlara karşı birlikte savaşmışlar.\\nBu yakın dostlar dalgalara karşı birlikte durmuş ve gemilerin pruvalarına vuran serpintide birlikte ıslanmışlar.\\nKorkunç yok oluşlarının gerçekleştiği topraklara ulaşana dek, Watatsumi'nin içinde bulunduğu dönülmez yolu takip etmeye devam etmişler.\\n\\n\"Belki de Lord Watatsumi Omikami'nin savaşı en başından beri lanetliydi.\"\\n\"Ama bu hatıraları arkamızda bıraktığımız, fedakarlık tohumlarını ektiğimiz sürece, tüm bu yaşadıklarımız boşa gitmeyecektir.\"\\n\\nGeçmişin şarkıları, Watatsumi'den doğan ikizler olarak \"Umigozen\" ile paylaştığı gizli bağı methederken...\\nYaylarını çekmiş ve mızrakları havada bir halde, bir geminin pruvasına vuran serpintilerde nasıl ıslandıklarını anlatır.\\nUzaklardan gelen bu şarkılar, onun gece vakti bir deniz canavarının sırtına Touzannou ile birlikte nasıl bindiğini,\\nkahramanın kulağına nazikçe ve kederli bir şekilde yarınları nasıl fısıldadığını anlatır.\\n\\nAncak huzurlu geçen günlerde, bir zamanlar derin denizlerin dev balinası ile koro halinde şarkı söyleyen ikizler,\\nderinlerde ve kapkara gecelerde geçen sıkıntılı günleri, Omikami'yi ve parlak yeşim dallarını anlatırlarmış.\\nBir defasında kuvvetinden başka gücü olmayan o gözü kara delikanlıyla gülüp oynamış...\\n\\n\"Efsanelerdeki Büyük Tengu'nun maskesini geri getirdiğimde, sözünü tutup bu işi bitirmen gerekecek.\"\\n\\n\"Elbette, yine saçma sapan konuşmaya devam edersen, o bozuk ağzını dev bir dalgayla yamultacak bir balina bulur getiririm.\"\\n"
}