{
    "Book1033_TR.txt": "Ejder Soyunun Geriye Evrim Sürecini Tersine Çevirme Üzerine Bir Rapor\\n...\\nGerçekleştirdiğimiz deneylerden şu çıkarımlar elde edilebilir: Önceki geriye evrim olayları, Ejder Soyundan gelenlerin fizyolojik dönüşümüne önemli ölçüde etki etmiştir.\\nBir yandan, geriye evrim geçiren Ejder Soyu, (...) değişiklikler geçirmiş dengeli bir ortama şu anda uyum sağlayabilir.\\nÖte yandan bu fiziksel formların dayanabileceği güç, (...) ile orijinal haline döndürülemez. Bu yalnızca soylarla gerçekleştirilebilir... (...) seçilebilir ve nesiller boyunca \"Alevlerin Efendisi'nin Lütfu\" olarak bilinen işaret aracılığıyla faydalı değişimler gerçekleştirilebilir.\\n...\\nDeğerlendirme:\\nKaybolan bilgeliği yukarıdaki yöntemlerle Ejder Soyuna geri kazandırmak mümkün olabilir ancak bunun bedeli çok ağır olur.\\nElimizde yeterli zaman olmadığı gibi aynı zamanda pek çok soydaşımızın çoktan gerilemiş bedenleri, gereken gücü kaldıramayacak durumdadır.\\nBu rapor mühürlü kalmalı... Her ne kadar gerilemiş akrabalarımız çoktan...\\nBu deneyler çok acımasızca.\\n\\n\\nFilojiston Kayıtları Hakkında Yorumlar\\nYorum Tarihi:\\nBilinmiyor\\nYorum:\\n... Bu bir fırsat olabilir.\\nEğer... Bu deneyden faydalanabilirsek... Belki (...) tarafından oluşturulan kader engelini aşabiliriz.\\nAh kardeşim, bu uzun yıllar boyunca insanlıkta gördüğüm potansiyel... Gerçekten de öyle bir potansiyel var mıydı yoksa her şey bir hata mıydı...\\nBir zamanlar ümit ettiğim gelecek, bir zamanlar planladığım dünya... Eğer türümüz bir gün o \"nihai seçim\"e ulaşabilirse...\\nBu harap yılları telafi edip bana uzun zamandır aradığım o son cevabı verebilir mi?"
}