{
    "Weapon14506_TR.txt": "\\nSangonomiya'nın \"inci ve dalgalar\" ambleminin, Watatsumi'yi dört bir yandan saran dalgaların ve\\nburada bulunan parlak incilerin sembolü olduğu söylenir. Ancak bazıları bu amblemin, mercan dolu bu suların üzerinde ay misali ebedi bir nöbet tutan, değerli taşlarla bezenmiş Watatsumi Omikami'yi işaret ettiğini söyler.\\n\\nSüngerlerle mercanların mesken tuttuğu, uçsuz bucaksız balık sürülerinin okyanusun kumlarıyla bir olup dans ettiği derinliklerde,\\nsönmeyen umut, Watatsumi ile aynı düşleri paylaşan tanrıların soyundan gelen bir nesilden diğerine aktarılacak.\\nGökyüzünün rengi sürekli değişir, dalgaların derinliklerine vuran ışıklar ve gölgeler belirsiz şekiller alır.\\nKaranlık okyanusun gizleyemediği görkemli şefkat de, dingin bir saadet içerisinde böyle yayıldı.\\n\\nO günlerde ilk Kutsal Rahibe, inciler kadar değerli bilgeliğiyle mezhebine öncülük ediyordu.\\nO, güneşle yeni tanışanları ve gün ışığının getirdiği felaketlerle çaresizliğe kapılanlara teselli veren tanrıların çocuklarına yardım edenleri rahip olarak seçti.\\nSonraki günlerde Narukami donanmasını korkudan tir tir titreten \"Umigozen\", balina şarkılarında onlara eşlik edecekti.\\nUçan kurage ile birlikte dans ederken resmettikleri sembol, işte tam olarak buydu.\\n\\nBirkaç yıl sonra düşen bir yıldırım, Watatsumi halkının hayallerini ellerinden alacaktı.\\nSürüne sürüne fırtınanın içine giren yılanın, yıldırımın amansız parlaklığıyla yüz yüze geleceği kesindi.\\nAma yürekleri incinin ışığıyla parlayan tanrının çocukları ve tapınak görevlileri bunu asla unutmayacaktı.\\nSayısız hikaye, sayısız şükran dilekleri ve okyanus mücevherleriyle bezeli o yüzük ebediyen nesilden nesile aktarılacaktı...\\nDaha göz alıcı ve daha görkemli bir biçimde parlayacaktı.\\n\\nİster koparılan mücevher bezeli dalların mazileri, ister değerli incilerin doğuşu...\\nİster dalgalara teslim olmuş mağdur ülkenin güneş yüzü görmesi için kötü yaratıkların bozguna uğratılması...\\nİster Yougou Dağı'nın zirvesine çıkmayı hayal eden genç adamın \"kötü kral\" unvanını alıp tengularla amansızca mücadele etmesi olsun...\\nTüm bunlar Watatsumi çocuklarının yüreğini, gökten düşen inciler ve ay ışığında parlayan dalgalar misali neşeyle dolduracaktı.\\nBu çocuklar kaybın verdiği acıyı, dalgalanan tuzlu sulara gömüp ışıl ışıl parlayan incilerin içinde saklayacaktır.\\nTanrılar çağındaki hikayeler ve fedakarlıklar, bu \"inci ve dalgalar\" amblemiyle birlikte nesilden nesile aktarılsın.\\n\\nFırtına bulutlarının arasından ansızın düşen mor yıldırımın hiddeti tehlikelere gebe olsa bile,\\nbu kara bulutları bir hışımla delip geçen Watatsumi'nin gümüş ayından yayılan ışık baki kalacaktır. "
}