{
    "Costume340011_TR.txt": "Sıradan insanların gözünde, tıpkı çiçeklerin büyüme alışkanlıkları nedeniyle nadirliklerinin değişmesi gibi akademik başarıların da değeri farklıdır.\\nÖrnek yeteneklere sahip bazı araştırmacılar \"Padisarahlar\" ile karşılaştırılır, daha yaygın başarılara sahip olanlar ise daha sık görülen \"Nanelere\" benzetilirler.\\nZaman geçtikçe bazı öğrenciler de kendilerini bu benzerliklerden etkilenmiş halde buldular ve farklı çiçeklerin isimlerini birbirlerine eğlenceli lakaplar olarak kullanmaya başladılar.\\nAkademinin \"Tatlı Çiçekler\" ve \"Naneler\" ile dolu olduğu konusunda hemfikir iken \"Güller\" ve \"Padisarahlar\" ender bulunan türlerdendi.\\nŞaşırtıcı olan ise dahi Lisa Minci'nin bir \"Padisarah\"ın tüm niteliklerine sahip olmasına rağmen \"gül\" unvanını pek umursamamasıdır.\\nBir akademisyen olarak kendinden öncekilerin yarım bıraktığı pek çok projeyi tamamladı, ayrıca epey sağlam bir teori bilgisine sahipti.\\nBaşarıları, eğitmenlerinin saygısını kazandı ve çok geçmeden en karmaşık konular üzerinde çalışmasına bile izin verdiler. Kısa süre içerisinde yeni çalışmalarının ilerlemesine de katkıda bulunmaya başladı.\\nO zamanlar, çalışma alanında birkaç ayarlama yapması durumunda, bazı araştırmacılar onun tarihteki en genç bilge olabileceğini bile düşündüler.\\nAncak akademik başarılarını belgeleyecek resmi imza törenine katılmadı ve bunun yerine, Akademiden tamamen ayrılmadan önce Darşanında üzerinde çalıştığı ana projeden çekilmeyi seçti.\\nSınıf arkadaşlarının sorduğu sorulardan kafa karışınca, o her zamanki gibi zarif ve nazik bir şekilde cevap verdi:\\n\"Benim tüm işim, bir yığın kitabı yeniden düzenlemek ve hepsini olmaları gereken yere koymak, hepsi bu. Bu açıdan bakıldığında, resmi bir unvan gibi ciddi bir şey almam gereksiz bir şey.\"\\n\"Ayrıca bir zamanlar biz öğrenciler arasında çok popüler olan şarkıyı hatırlıyor musun?\"\\n\"Kalpalata Nilüferinin gizemini savunmuyoruz, Padisarahın saflığını kazanmak için çabalamıyoruz.\"\\n\"Şiir bizim yanımızda olduğu sürece, mis gibi kokular hayatımızda her zaman olacaktır.\"\\n\"Gül, geçmişte eşi benzeri olmayan değerli bir çiçekti. Alimler, nesiller boyunca onları yetiştirmek için durmaksızın uğraştıktan sonra, şimdi ancak güneş ışıklarının değdiği her yerde güller görülebiliyor.\"\\n\"Ama bu güller için kötü mü? Tabii ki hayır. Nadir olsun ya da olmasın, güller her zamanki gibi mis kokuludur. Ayrıca 'kıymetli,' 'sıradan'... Bu tür etiketler yalnızca yakıştırmacadan ibarettir.\"\\n\"Bu nedenle, herkesin bu çiçeklere bu kadar öznel bakmayı bırakıp, bunun yerine onları büyüme alışkanlıklarına ve çevre seçimlerine göre yargıladığı bir gün gelirse... İşte o gün belki anılmaya değer bir şey olabilir.\""
}