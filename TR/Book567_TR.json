{
    "Book567_TR.txt": "...\\nBüyük bir sanatçı, gelecek nesiller için ardında bir şeyler bırakmalıdır. Ben, Guy Verhaecht bir gün insanların sadece yazdığım notları okumak için yarışacaklarına eminim.\\nŞimdiye kadar başıma gelen sıkıntıların hepsi başarıya giden yoldaki önemsiz engellerden başka bir şey değildi.\\nDarşandaki gençlerin gözünde çok az ışık görüyorum. Sadece hocaları ne derse onu yapıyorlar ve sanatın geleceğinin nerede olabileceğine dair hiç kafa yormuyorlar.\\nVe o hocalar da çok kibirli. Sadece geçmiş deneyimlerine güvendiklerinden yeni şeyler öğrenmelerini ve ufuklarını genişletmelerini beklemek şöyle dursun, yeni hiçbir şeye uyum sağlayamıyorlar.\\nOnlarla bir ayrılık yaşamamamız imkansızdı zaten. En kötü ne olabilirdi ki? O stüdyoya bir daha girmemek mi?\\nNeyse ki ben geçmişte yaşamıyorum. Yaratacağım şaheser ne demek istediğimi kanıtlayacak.\\nKatı kurallara uyarak ve araştırmaları körü körüne kitaba uygun bir şekilde yaparak sanatta büyük bir başarı elde edilemez.\\nElbette kişi çoğunluğun estetik anlayışına hitap ederken kendi bağımsız düşüncelerini göz ardı etmesi de aynı derecede mantıklı değildir.\\nResimlerimize bakanların akıllarını, kendi çizgi ve tonlarımızın mutlak güzelliğiyle yakalayabilmek... İşte peşinde olduğumuz şey bu.\\nBöyle bir sanat eseri, ayrıntılar ve renkler açısından kusursuz olmalıdır.\\nBizi birbirimize bağlayan güzellik duygusu ancak bu şekilde karşı tarafa aktarılabilir.\\nBöyle bir şeyi başarmak için dünyayı dolaşarak farklı güzellik deneyimleri kazanmam ve onları birbirine bağlayan şeyleri bulmam gerekiyor.\\nSanatsal yolculuğuma çıkma zamanı geldi. Bir yandan, tüm insanların kalbinde var olan evrensel güzelliği bulmam gerek...\\nÖte yandan ise kendi estetik anlayışımla insanları aydınlatmalı ve şöhrete giden yolumu açmalıyım.\\n...\\n"
}