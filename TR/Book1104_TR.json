{
    "Book1104_TR.txt": "...\\nBugün rüzgar ve dalgalar sakin, gemi istikrarlı bir şekilde ilerliyor. Şimdilik her şey yolunda. Limana 20 gün içinde varmamız bekleniyor.\\nHerkesin keyfi yerinde. Tabii yük ambarında tembellik edip kumar oynayan, açık denizden pek hazzetmeyen birkaç yeni tip hariç. Lovisa onları suçüstü yakaladı, Hark araya girmese beyinlerinin pekmezini akıtırdı. Neyse ki bir \"Savaşçı Kadın\"ın kalkanını süs diye taşımadığını anlamış oldular! Sonuç olarak üç gün boyunca akşam yemeğinden men edilip güverte temizleme cezası aldılar.\\n...\\nSabah yoğun sis vardı, görüş mesafesi 10 zincirden az. Öğlene kadar netleşmedi.\\n... Kuzeyden gelen, suya gömülmüş devasa bir metal gemiye rastladık. Grettir yanaşmak ve onlara bir merhaba demek istedi. Yapılan görüşmelerden sonra iki tarafı da memnun eden bir anlaşmaya varıldı. Biz oradayken beklenmedik bir olay da yaşandı. Lovisa, kaptanlarını ziyarete gittiği esnada güvertede bir delik açarak gizli bir bölme buldu. Bölmenin içinde efsanevi Bilginliğin İspatı vardı. Ancak bir tüyün bizi o \"büyük hazineye\" nasıl götüreceğine dair hiçbir fikrim yok...\\n...\\n... Neredeyse o kötü şöhretli sulara ulaşmak üzereyiz. Rüzgarlar bir garip esiyor ve dalgalar büyüdükçe büyüyor...\\n... Güvertedeki herkes tetikle olmalı. Denize şarap ve ekmek sunmuş olsak da Grettir'in endişesi dinmedi, bu yüzden Mora da sundu, üstelik nereden geldiğini bilmediğim birkaç demir para. Umarım sağ salim geçmemize yeter...\\n... Büyük ihtimalle rüzgar ve dalgaların etkisiyle, normalde bu tehlikeli rotada olmaması gereken birçok gemi de buradaydı...\\n... Geminin kıç bölümünde ölmüş bir Uzun Tüylü Leylek gördük. Bu..."
}