{
    "Book177_TR.txt": "...\\nHava bugün de soğuk.\\nKar ve rüzgar hafiflemeye başlasa da, insan hızla esen rüzgarlarla karşılaşınca gözlerini sımsıkı kapatmak zorunda kalıyor.\\nBöyle durumlarda, rüzgarın ve karın şair tarafından sararmış demir bir kılıcın darbelerine benzetildiği kadim dize geliyor insanın aklına.\\n\\nYine de Usta Landrich'in bir zamanlar dediği gibi kişi, önüne nasıl zorluklar çıkarsa çıksın yılmadan yola devam etmelidir.\\nMondstadt'a büyük başarılarla dönmeliyiz.\\nSadece bu şekilde Usta Landrich'in beklentilerini karşılayabilir ve ailemin adını onurlandırabilirim. Ancak o zaman ayaklanma planları yapanların küstahlıkları sonsuza dek kesilir.\\n\\nYazıttan yola çıkarak, <color=#FFE14BFF>güneydoğu harabelerindeki mahzeni</color> keşfetme planımızdan vazgeçtik ve onun yerine kilitli bir gizemli odaya gitme kararı aldık.\\nUsta Eberhart tarafından deşifre edilen yazıta göre, odada Gümüş Yıldızından dövülmüş silahların yanı sıra etkileyici kadim freskler de varmış.\\nGerçekten de öyleyse bu, son yılların en önemli arkeolojik keşfi olabilir.\\n\\nEn azından Usta Ingbert böyle söyledi ama ben, sadece birkaç gün önce kar fırtınasında kaybettiğimiz dostlarımızı hâlâ unutamıyorum.\\nUsta Eberhart, onların çocukluktan beri titizlikle eğitilmiş aristokrat çocukları olduğunu ve kendi başlarına kampa dönme konusunda hiçbir sorun yaşamayacaklarını söylemişti. Bunun doğru olmasını umuyorum.\\n\\nYakında harabelerin iç kısımlarında daha derin araştırmalar yapmak üzere <color=#FFE14BFF>Güney Kampı'ndan</color> ayrılacağız.\\nBu sefer, içeri girmeden önce harabelerin sağlamlığını iyi kontrol etmemiz önemli."
}