{
    "Book931_TR.txt": "(Şişenin içinde bir sürü kağıt parçası var. İki kişinin yazışmasına benziyor. Birinin yazısı çok kötü, diğerininki ise gayet düzgün.)\\n...\\n(Kötü el yazısı) \"Sevgili dostum! Evimdeki malum kişi son zamanlarda iyice katı davranmaya başladı, o yüzden olta takımlarımı sana bırakıyorum. Bir dahaki sefere balığa çıkacağımız zaman önceden sözleşelim ki dışarı çıkmak için bir bahane uydurayım. SAKIN ha kapıya gelip de beni sorayım deme!\"\\n(Düzgün el yazısı) \"Mesaj alındı.\"\\n...\\n(Kötü el yazısı) \"Yarın sabah, her zamanki yerde. Yemleri çoktan hazırladım.\"\\n(Düzgün el yazısı) \"Mesaj alındı.\"\\n...\\n(Kötü el yazısı) \"Sevgili dostum! Kusuruma kalma lütfen, biraz yaşlandım ve gözlerim pek görmüyor artık. Dün evin yolunu unuttum ve mecburen birini gönderip senden beni Altın Gün Batımı'ndan almanı rica ettim. Sonuçta balık tuttuğumuzu ailemden birinin duymasına izin veremezdim... Ah, insanlar ne kadar saçma bazen...\"\\n(Düzgün el yazısı) \"Demek gerçekten de evin yolunu unuttun, amacın yakaladığın kocaman balığı bana göstermek değildi, öyle mi?\"\\n...\\n(Düzgün el yazısı) \"Gerçekten de yolu unuttun, öyle mi?\"\\n...\\n(Kağıtların geri kalan kısmı sırılsıklam olmuş ve tamamen okunamaz halde...)"
}