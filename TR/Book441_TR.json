{
    "Book441_TR.txt": "Koyun, Kuş ve Timsah\\n\\nUysal ve nazik lider koyun, en taze otlu çayırları ve suyu aramaları için yedi tane kuzuyu gönderdi.\\n\\nBilge kuş yedi kuzuyla karşılaştı ve onlara nereye doğru gittiklerini sordu.\\n\\nAklı havada kuzular, her şeyi anlatarak kuşa gidecekleri yeri söylediler.\\n\\n\"Rüzgardan senin bilgeliğine dair söylentiler duyduk. Gökte uçarken uzakları görebildiğine göre, bize taze çayırların ve suyun nerede olduğunu söyleyebilir misin?\"\\n\\nBu toy kuzular, zeki kuşun da su kaynağı olan bir çayırda tüylerini yıkayıp temizlenmek istediğini bilmiyorlardı.\\n\\n\"Küçük kuzular, kuzeye yani yakıcı güneşin olmadığı uzaklara gidin. En taze çimenler ve sular oradaymış.\"\\n\\nKuzuların lideri, kuşun söylediğine inandı. Kuzeyin en kuzeyine ulaştıklarında zırhlı bir timsahın önünde durdular.\\n\\nTimsah kocaman ağzını açtı. Açtı ama kuzuları yemek için değil, neden böyle ıssız bir yere geldiklerini sormak için.\\n\\n\"Bilge kuş, bize en taze suyu ve otu burada bulabileceğimizi söyledi.\"\\n\\n\"Kuş bilgeliğini sizi yanlış yola yönlendirmek için kullanmış ama ben aynısını yapmayacağım.\"\\n\\nTimsah, kuzuların durumuna çok üzüldü ve gözyaşlarını tutamadı. O kadar üzüldü ki onlara memleketlerine kadar eşlik etmeye karar verdi.\\n\\nGeri dönüş yolunda, bilge kuş yine kuzularla karşılaştı ve timsahın bu nezaketi karşısında çok şaşırdı.\\n\\n\"Bilgeliğimi kötüye kullandığım için kendimden utanıyorum. Koyun liderinize dönerken benim de size eşlik etmeme lütfen izin verin.\"\\n\\nKoyunların lideri, dokuz tane figürün ortaya çıktığını görüp telaşa kapılınca, timsah kocaman ağzını açtı.\\n\\nVay, taptaze etler! Mis gibi gevrek butlar! Sağa sola kaçışan etlere bak hele!\\n\\nBunların kanı da taptazedir! Enfes yağlı et çıkar bunlardan!\\n\\nTimsah bir kez daha gözyaşı döktü ve koyun liderinin uysallığından ve nezaketinden bahsetti.\\n\\nBu hikaye bize ne uysallara, ne bilgelere, ne de gözyaşı dökenlere güvenmememizi anlatmaktadır."
}