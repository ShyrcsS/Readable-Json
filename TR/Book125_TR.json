{
    "Book125_TR.txt": "Kedicik\\nGüzel kedi, cici kedi. Ne çok sever miyavlayıp kaşımayı başını.\\nGözlerinden kaçamaz hiç, bizim köyün fareleri!\\n\\nMüdür Xiao\\nLiman sorumlusu gider uykusuna, derince uyurken ortalığı yıkar horultusu.\\nUzaktan, Toprağın Efendisi'nin karın gurultusu gibidir bu; lakin yakından andırır koca bir yaban domuzunu.\\n\\nOkyanus Seyri\\nDenizin güzelliğinde gözlerimi şenlendirirken, masmavi sular çeler yüreğimi.\\nBiraz ötedeki gemilerin yelkenleri, devasa bir karidesin kolları ve bacakları misali.\\n\\nYeniden Okyanus Seyri\\nGözlerim yorgun, kalbim bitap düşene dek günbegün denizi seyreder dururum.\\nYıllar yılı hep yazarım, hep okurum; fakat şiirlerimin dinleyicisi bir tek ben olurum.\\nGeçer zaman ve açar gemiler yelkenlerini, denize kaçan küçük cesur bir nehir balığına benzer her biri.\\nÖyle ya da böyle yükselecektir dalgalar ve boğacaktır şiirsizleri; yükselsin deniz, ben yazarım şiirlerimi.\\n\\nSokaklarda Bir Gece Vakti\\nPek çokları doyururken karnını, ne güzeldir seyre dalması yıldız gibi aydınlatan sokak lambasını.\\nHeyhat! Changchang isimli zavallı sokak köpeğine huzur yok bu gece, ağlaması inletiyor sokakları.\\n\\nTianheng Dağı\\nTianheng büyüktür, Tianheng uzun; Tianheng kudretli bir kale duvarı gibidir üzerinde ulusumuzun.\\nAşamaz onu canavarlar ve eşkıyalar. Tianheng Dağı, teminatıdır huzurumuzun!\\n\\nLimanda Bahar\\nİpeksi yeşil örtü bahar vakti gösterir kendini, çiçekleri üzerine işlenmiş tıpkı bir nakış gibi...\\nİpek gibi dokusu, belli belirsiz kokusu, hem ipek hem çiçekten midir mis gibi oluşu?\\n\\nSakatata Övgü\\nBu Zhongyuan Usulü Sakatat Şiş çöpe gidecek. Fazla tuzlu olmuş, bunu kim yiyecek?\\nBir kaşık aldım, dilim damağım kurudu. Söylendim durdum. \"Daha tuzsuzu yok muydu?\"\\n\"Bizde böyle.\" dedi Su Er'niang oradan. \"Kimileri yiyemez ama yiyecek bir sürü kişi çıkar buradan!\"\\n"
}