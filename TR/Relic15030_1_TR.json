{
    "Relic15030_1_TR.txt": "\\nBahçenin Hanımı bu dünyadan göçtükten sonra, Çimenlerin ve Ağaçların Kraliçesi kum deniziyle olan bağını kopardı.\\nDeli aşkını ve imparatorluğu bırakıp yağmur ormanına dönmeyi ve hayatı korumayı seçti,\\nböylece ormandan yeni bir hayat doğdu, bilgeler ortaya çıktı ve yeni bir yurt meydana geldi.\\nDayanağı olmayan hayaller ölüme yol açar ve ölüm de faniler için bir uyarıdır.\\n\\nÇiçeklerin Khvarena'sı en hayat dolu şölenden ve en saf neşeden doğdu.\\nİçinde ne çileciliğin acısı ne de otoritenin baskısı vardı.\\nKaderinde eninde sonunda kuruyup, solup ölmek vardı,\\nancak Bilgeliğin Efendisi bundan bir ders çıkarıp onu koruyup kullanmayı öğrenebilirdi.\\n\\n\"Büyük hanımımın kehanetini unutmayasın sakın. Beni, sana o göndermişti.\"\\n\"Ahmaklık henüz ölümlüleri bu dünyadan silip süpürmemiş olsa da bir gün bu dünyanın dışından gelen vahşi bir karanlık üstlerine çökecektir.\"\\n\"Hanımımdan geriye bir tek ben kaldım. Her şeyi arındıran bitki özü benim.\"\\n\"Eğer en saf suya kavuşacak olursam tıpkı bir nar gibi açılıp sayısız ışık hüzmesine dönüşürüm.\"\\n\\nBöylece kutsal kuş Simurgh, çiçeklerin Khvarena'sından doğdu\\nve çiçek denizine uçmadan önce efendisinin yanında bir süre kaldı..."
}