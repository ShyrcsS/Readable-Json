{
    "Weapon12504_TR.txt": "\\nUzun bir süre önce Liyue'de bir ejderha bulunuyordu.\\nGöklere yükselen değil, yuvası dağlar olan bir ejderhaydı bu.\\nBu kadim taştan ejderha, gerçekten de yuvası kabul ettiği dağlar kadar büyüktü.\\n\\nEfsaneye göre ejderha, Nantianmen'de uyurdu ve yöredeki tepelerden pek de farklı görünmezdi.\\nUyandığında ise en küçük bir hareketi veya en ufak bir gerinmesi bile...\\nYeryüzünü titretip sarsardı.\\nDerken Rex Lapis, yeryüzünün sarsılmasını durdurmak için ejderhanın karşısına geçti.\\n\\nSöylenenlere göre, uzunca bir süre diyara huzur hakim oldu.\\nRex Lapis ise yeni bir yoldaş kazanmıştı.\\n\\nNe var ki sonunda ejderha, tanrı ve insanların bu birliği başarılı olamadı...\\n\\nEjderha dünyanın derinliklerine hapsedildi. Tanrıların ve Adeptusların hiddetinden korkan,\\nbir zamanlar kayaların sarsıntısına dikkat kesilerek ejderhanın yanında ortalığı kasıp kavuran Toprak Ejderleri,\\ndağların eteklerine doğru kaçtı.\\nAradan binlerce yıl geçtikten sonra, ejderha yeniden kımıldanmaya başladı.\\n\\nEfsanelere göre ejderhaya karşı zafer kazananlar, bu kılıcı kadim ejderhaya boyun eğdiren dev ağacın yanındaki toprağa sapladı.\\nMühürlerden biri, canavarların ve kötü niyetli fanilerin ona dokunamamasıydı.\\nEfsaneler gerçekten doğruysa, yalnızca kalpleri ayna gibi saf olanlar kılıcın yanına yaklaşabilirdi.\\nPeki ama o efsaneler doğruysa, bu kılıç nasıl oldu da kayboldu?"
}