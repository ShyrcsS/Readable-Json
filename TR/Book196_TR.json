{
    "Book196_TR.txt": "-Sahne V: İkiz İncilerin Dönüşü-\\nErkek Oyuncu: Fan Jie\\nKadın Oyuncu: Zixin\\nKomik Kötü Adam: Wu Wang\\n\\nPerde I\\n(Fan Jie sahnenin sol üstünde, Zixin de sahnenin sağ üstünde durur. Wu Wang gözleri kapalı bir şekilde yerde yatar)\\n(Wu Wang'ın karanlık sığınağında Fan Jie ve Zixin el yordamıyla dolaşır)\\n(Karanlıkta elleri birbirine değer ancak karşıdakinin kim olduğunu bilmedikleri için panikle ellerini çekerler)\\n(Wu Wang uyanır)\\n(Kendi kendine söylenerek)\\nWu Wang: \"Bu kız neden vurdu ki bana? Üstelik o da benim kadar istekliydi.\"\\nWu Wang: \"Buralarda değil. Belki iç taraflara gitmiştir.\"\\nWu Wang: \"Hımm. Gece olmuş, üstelik kapı kapalı.\"\\nWu Wang: \"Duvarın üstünden atlamadıysa, nasıl kaçmış olabilir ki bu kız? Kapıdan kaçmadığı kesin!\"\\n(Wu Wang koridora girer)\\n(Kendi kendine söylenerek)\\nWu Wang: \"Hah. Bizim elemanlar şişenin dibini görüp sızmış. Bir ışık bile yakmamışlar!\"\\nWu Wang: \"Bir ışık bulayım da aramaya başlayayım.\"\\n(Wu Wang karanlıkta Fan Jie'nin ayağına basar ve ikisi de geri çekilir)\\nWu Wang: \"Haha, demek buradasın!\"\\n(Wu Wang kollarını açarak Fan Jie'ye doğru atılır ancak Fan Jie eğilir. İkisi karanlıkta debelenirken, Zixin bir köşeye saklanır)\\n(Wu Wang nihayetinde Fan Jie'yi yakalar)\\nWu Wang: \"Yakaladım seni!\"\\n(Kendi kendine söylenerek)\\nWu Wang: \"Hımm. Son karşılaşmamızda belin daha inceydi, değil mi?\"\\nFan Jie: \"Kat kat giyindim, iyice ısınayım diye.\"\\nWu Wang: \"Haklısın. Soğuklarda sıkı giyinmek gerek.\"\\nWu Wang: \"Peki, boyun neden uzadı?\"\\nFan Jie: \"Topuklu ayakkabı giydim, daha şık görüneyim diye.\"\\nWu Wang: \"Topuklu ayakkabı giymek zor olsa gerek.\"\\nWu Wang: \"Peki, ellerin neden bu kadar sertleşti?\"\\nFan Jie: \"Şey... Yaklaş da söyleyeyim.\"\\nWu Wang: \"Tabii, tabii.\"\\n(Fan Jie kılıcını Wu Wang'a saplar)\\nFan Jie: \"Kılıç kuşandım, canını alayım diye.\"\\n(Wu Wang yere yığılır)\\n\\nPerde II\\n(Kendi kendine söylenerek)\\nFan Jie: \"İğrenç adam. Bir darbede öldün demek.\"\\nZixin: \"Siz Fan Jie misiniz?\"\\nFan Jie: \"Bu sesi tanıyorum. Siz Zixin Hanım olmalısınız!\"\\n(Fan Jie ve Zixin kollarını uzatır ve birbirine dokunur)\\nZixin: \"Fan Jie!\"\\nFan Jie: \"Çok acı çekmiş olmalısınız.\"\\nFan Jie: \"O şeytana haddini bildirdim. Geriye yalnızca adamları kaldı.\"\\nFan Jie: \"Liderlerinin öldüğünü görünce çil yavrusu gibi dağılacaklardır.\"\\nFan Jie: \"Korkmayın, kapıyı kıracağım.\"\\n(Fan Jie kapıyı kırar)\\nZixin: \"Ah! Siz gelmeseydiniz canımdan olmuştum.\"\\n(Dongtang, lento, innig)\\nZixin: \"Eviniz inciyle dolsun.\"\\nFan Jie: \"Gönlümüz hep ferah olsun.\"\\nFan Jie: \"Ayın ışığı daim olsun.\"\\nZixin: \"Bu da bizim sözümüz olsun.\"\\nSon"
}