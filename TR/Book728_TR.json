{
    "Book728_TR.txt": "<image name=UI_ReadPic_120637/>\\nGerçek isimlerin bir önemi yoktur. O, Rouge adını kullanarak çok sevdiği Fontaine'in dört bir yanını dolaşıyor.\\nAdalet, eşitlik ve umut arayanları bir araya getiriyor.\\nBöylece hep birlikte, zor duruma düşenlere ve yoksulluk içinde yaşayanlara yardım etmek için çabalıyorlar.\\nDünya eşitsizlik, yoksulluk ve açgözlülük ile dolu.\\nBunlar dünyadan tamamen silinene dek, çok sevdikleri Fontaine topraklarını arşınlamaya devam edecekler.\\n\\nBuraya kadar okuyan pek sevgili dostum, bir yemin etmeye ve bu işi devam ettirmeye var mısın?\\nSen de onlarla aynı ideallere sahipsen bilgelik meyvesinin yetiştiği o solmuş ağacı bul.\\nOraya vardığında üç kez, Rouge'un şerefine ve hediyelerine nail olmak istediğini söyle.\\n\\n\\nHaksız yere suçlandı, tutuklanarak hapse gönderilmek üzereyken bazı özverili basın mensupları sayesinde kurtuldu.\\nO saygıdeğer hanımefendilerin çabaları sayesinde Freeman özgür bırakıldı.\\nHayırsever Euphrasie'nin dediği gibi,\\n\"Gerçekler, her daim ilerlemeye devam eder ve hiçbir engele takılmaz.\"\\nŞimdi kaldığı yerden devam ediyor. Onunla aynı ideallere sahip kişileri de yanına bekliyor.\\n\\nBuraya kadar okuyan kıymetli dostum, umuda ve adalete inanmaya var mısın?\\nSen de bu ideallere sahipsen lütfen bir ateş yak.\\nDört ateş arasından sadece bu topraklarda yananı umut ateşidir. Freeman'ın minnettarlığını elde etmek için onu yak.\\n\\n\\nLiam parlak kıyafetler giyer, neşeli kahkahalar atardı.\\nLiam tabulardan çekinmeden özgürce şarkılar yazar, ikiyüzlülerle alay ederdi.\\nLiam artık şarkılarını eskisi gibi yüksek sesle söyleyemeyecek, eskisi gibi başı dik yürüyemeyecek.\\nAncak Liam boyun eğmeyecek.\\nLiam diz çökmeyecek, kendinden taviz vermeyecek.\\nLiam müziğiyle birlikte göklere yükselecek, dört bir yana ulaşacak.\\nLiam, kocaman ve bomboş bir diyarda şarkılarını söylemeye devam edecek.\\n\\nSevgili dostum, bu şarkıyı duyuyorsan sen de asla pes etme, olur mu?\\nSen de bu ideallere sahipsen lütfen Liam'ın onurunu kurtar,\\nLiam seni ödüllendirecektir.\\n\\n\\nÖmrü boyunca hiçbir şey başarmadı, kimseyi sevmedi. Hayatını Düello Arenasında çarçur etti.\\nRocky Avildsen yıllarını bu şekilde harcadıktan sonra kahyası Brandt'ın, sahip olduğu her şeyi çaldığını öğrendi.\\nTüm mal varlığı, şanı ve şöhreti artık başkasına ait olan Roger, kendi kendini sürgün etti.\\nHayatının geri kalanını da hayallerinin peşinden koşan yürekli dostlarına adadı.\\n\\nDostum, onun hikayesini biliyorsun. Belki bu mektup yoluyla tesadüfen öğrendin,\\nBelki de Avildsen ailesinin şanını duydun ve akıbetini öğrenmek istedin,\\nGit ve Roger'ın geride bıraktığı eşyaları al. Bu, onun dünyaya son hediyesidir.\\n\\n\\nAthos dükkanında sebze, mutfak gereçleri ve dikiş malzemeleri satardı.\\nO dükkan Athos'un hem neşesi hem de gururuydu. Ancak kuyumcu Brandt, binbir türlü dolap çevirerek Athos'un hem tezgahını hem de hayatını mahvetti.\\nAthos, intikam almak için onu bıçakladı ve cesedini de Salacia Ovası'na attı.\\nBirini öldürmek elbette suçtur. Ancak bu, kurbanın tamamen masum olduğu anlamına gelir mi?\\nBrandt hak ettiğini buldu, Athos ise hayatının geri kalanını saklanarak geçirecek.\\n\\nHikayenin gerçek yüzünü bilenler, Athos'un gerçekleri ortaya çıkarmasına yardım etmek isterseniz\\nLütfen sahil ve şelale arasındaki bölgede Athos'un sizler için bıraktığı teşekkür hediyelerini bulun. Nezaketiniz mutlaka ödüllendirilecektir.\\n\\n\\nAutumn'ın hayattayken yürekten bağlı olduğu bir inancı yoktu, öldüğü gün de muhtemelen son bir mesaj bile bırakmamıştır.\\nTatlı yalanlar arasında adeta bir kukla gibi dans ediyordu.\\nUyandığında ise hayatındaki en kıymetli şeyin, kızının kaçırıldığını gördü.\\nAutumn'ın en büyük arzusu, kızına yaşayacağı mükemmel bir dünya bırakmaktı. Bu uğurda her şeyini vermeye de hazırdı.\\n\\nBu notu okuyan kişi, bir annenin hissettiği bu acıyı anlayabiliyorsan\\nVe bir annenin kızını koruma arzusunu yerine getirmek istiyorsan\\nLütfen gölün ortasındaki sığınağa git ve sana bıraktığı eşyaları al. Nezaketin onun güvenini hak ediyor.\\n\\n\\nParker, kocası ile birlikte Fontaine'in dört bir tarafını gezmeye ve hayatlarını yollarda geçirmeye karar verdi.\\nPenny adında bir kızları vardı. Penny yüzmeyi ve balık tutmayı çok seven, sevgi dolu bir kızdı.\\nSeçtikleri bu hayat tarzını kızlarına dayatmamak ve onu yerleşik hayattan koparmamak için Penny'yi en iyi arkadaşları Rouge'un yanına bıraktılar.\\nParker, kalacak sabit bir yeri olmamasına rağmen neşe ve sürprizlerle dolu bir hayat sürüyor. En büyük dileği ise bir gün çocuğunun da bu mutluluğu tatması.\\n\\nParker, bu mektubu okuyan kişinin de mutluluğu bulmasını istiyor. Gidip senin için sakladığı hediyeyi bulmaya ne dersin?\\nİpucu: \"Sürpriz\" \"balığın\" karnındadır. Sürprizi bulmanın anahtarı ise o \"balığın\" gözündedir.\\n\\n\\nBarrow, karısı ile birlikte Fontaine'in dört bir tarafını gezmeye ve hayatlarını yollarda geçirmeye karar verdi.\\nPenny adında bir kızları vardı. Penny yüzmeyi ve balık tutmayı çok seven, sevgi dolu bir kızdı.\\nSeçtikleri bu hayat tarzını kızlarına dayatmamak ve onu yerleşik hayattan koparmamak için Penny'yi en iyi arkadaşları Rouge'un yanına bıraktılar.\\nBarrow, kalacak sabit bir yeri olmamasına rağmen neşe, macera ve sürprizlerle dolu bir hayat sürüyor. En büyük dileği ise bir gün çocuğunun da bu mutluluğu tatması.\\n\\nBarrow, bu mektubu okuyan kişinin de mutluluğu bulmasını istiyor. Gidip senin için sakladığı hediyeyi bulmaya ne dersin?\\nİpucu: \"Sürpriz\" \"kıskaçların\" arasındadır. \"Kıskaçların\" arasındaki bulmacayı çöz, sürprizi elde et."
}