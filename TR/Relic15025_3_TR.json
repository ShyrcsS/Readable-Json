{
    "Relic15025_3_TR.txt": "\\nHer şeyin yaşaması ve ölmesi için belirlenmiş bir zaman vardır ve bu döngü böyle sonsuza dek devam eder.\\nAğaçların hükümdarı bir zamanlar yaşam döngüsünü böyle tanımlamıştı.\\nÖlen her şey başka bir biçimde yeni bir yaşam kazanır\\nve çürüyen her şey saf ve güçlü yeni filizler verir.\\nToprağa düşen meyveler hayvanları besler,\\nbu hayvanlar da toprağa döndüklerinde meyve olurlar.\\nOrmanlar her zaman hayat doludur.\\n\\nEfsaneye göre, ağaçların tanrısı kumların arasında bir orman yarattığında,\\ngünün ilk emri, yağmurları getirebilecek bir cihaz yaratmakmış.\\nBöylece parlak ay, labirentten gelen ışığın desenlerini suya yansıttı\\nve bundan \"kaplan\" doğdu.\\n\\nKaplanın çizgileri sürekli değişirdi ve çizgileri ormanın dallarını andırırdı.\\nBöylece kaplan ormanın kralı oldu ve \"Viaghara\" adını aldı.\\nOrmanın kutsanmış efendisi bahçenin ortasında başı dik bir şekilde yürür\\nve primatlara, kuşlara ve labirentteki hayvanlara hükmederdi.\\n\\nBir süre sonra narların tohumları yere düşerek ormanın ruhlarına hayat verdi.\\nBöylece ormanın efendisi olarak onları ilk Vasara Ağacı altında kutsadı ve ilahi olanla bir anlaşma yaptı.\\nBu anlaşmaya göre labirenti onlarla paylaşacak, kuşlar ve hayvanların onlara zarar vermemesini emredecekti.\\n\\nGüneşin ışığı bir zamanlar perdelenmiş, akan su yozlaşmış olsa da\\nson orman efendisi yaşam fideliğini korumak adına ölmüştü.\\nSonra büyük bıyıklı kedi, kral unvanını devraldı\\nve ormandaki yaratıkları o efendiyi taklit ederek korudu.\\nO efendinin gücünün zerresi bile etmese de\\normanı koruma sözünü tutacak\\nve ağaçları koruyan ruhlara zarar vermeyecekti.\\nEvet, sürekli değişen labirent yok olup gitse bile\\norman hâlâ hayat doluydu."
}