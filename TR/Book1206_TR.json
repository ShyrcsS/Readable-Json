{
    "Book1206_TR.txt": "Haniyyah ve Souka'ya:\\nSevgili dostlarım, görüşmeyeli çok uzun zaman oldu. Nasılsınız? Mantar dostlarınız nasıl?\\nYakında Bayda Limanı'na yerleşeceğinizi duydum. İşte bunu kutlamak lazım!\\nZamanı geldiğinde lütfen bana haber ver. Bayan Najah ile birlikte yanınıza gelirim.\\nİkiniz için hazırladığım hediyelerin yanı sıra, Döner Dönek için de bazı küçük giysiler yaptım.\\nSon zamanlarda bir kötü bir de iyi haber aldım.\\nKötü haber Bilgelik Küresi ile ilgili...\\nBazı sorunlar yalnızca parayla çözülmüyor. Bunca zamandır Bayan Najah elinden gelen her şeyi yaptı ama yine de Bilgelik Küresinin temel mekanizmasını değiştirmeyi başaramadı.\\nBu tür cihazların neden olduğu element düzensizliklerinin tamamen çalışma prensiplerinden kaynaklandığını düşünüyor. Temel işlevleri korunduğu sürece riskler kaçınılmaz olacaktır.\\nBu da herkesin bu teknolojiyi geride bırakmasına yol açıyor.\\nYine de mektuplarını okuduktan ve Mantar Yoldaşlarının yıllar içinde neşeyle serpilip geliştiğini gördükten sonra şuna tüm kalbimle inanıyorum: Hiçbir cihaza ihtiyaç duymadan da kendine yepyeni bir yol çizebilirsin. Dost canlısı Mantar Yoldaşları kesin olarak tespit etmeni ve onlarla bir arada yaşamak için gereken yöntemleri geliştirmeni sağlayacak bir yol...\\nİyi haber şu ki gönderdiğin malzemeler ve Mantar Toplulukları Üzerine taslağın, Mantar Çalışmaları alanında eşi benzeri görülmemiş gerçek dünya vaka incelemeleri sağladı.\\nRtawahistte benim gibi öğrencilerin bile kulağına çalındı, Mantar Çalışmaları geçmişte eşi benzeri görülmemiş büyüklükte bir ödenek almış.\\nGünün birinde pek çok alimin ilgilendiği büyük bir disiplin haline gelirse belki Akademi Haniyyah'yı danışman olarak çağırır, kim bilir?\\nBir dahaki görüşmemizde uzun uzadıya konuşuruz."
}