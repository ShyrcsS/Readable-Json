{
    "Book265_TR.txt": "...\\nKöyün tek doktoru o ama şimdi o da aklını kaybetti. Onu bağlayıp bir mahzene kilitlememiz gerekti... Kendine veya başkalarına zarar vermesine engel olmanın tek yolu buydu...\\nŞu an yapabileceğimiz tek şey dua etmek ve Şogun Ekselanslarının yüreğimizdeki feryadı duyup, bu savaşa son vermesini ummak...\\nHerkesi tapınağa toplamalıyım. Mevcut şartlar altında insanlar metin kalmakta zorlanıyor. Ben de köyün muhtarı olarak kendi güçsüzlüğümle uğraşıyorum, lakin onlara umut vermek için bir şeyler yapmalıyım...\\n...\\nShingo, tanrının kendisiyle konuştuğunu söylüyor. Tuhaf...\\nChouji'nin annesi yine dönmüş. Her gün tapınakta dua ediyor. Hastalığı yüzünden mi yoksa kocası için mi? Köyün muhtarı olarak ailesine yardım edemediğim için üzülüyorum...\\n...\\nShingo'yu kilitledim. Kafası iyice gitti ve Chouji'nin annesine saldırmaya çalıştı! Bu durumdan dolayı Higi Köyü'ndeki herkes adına ondan özür dilemek yapabileceğim tek şeydi...\\n...\\nYanı başımdan gelen sesler duyuyorum. Yüksek sesler, bitmek bilmez bir vızıltı... Biraz dinlenmem lazım belki. Günlerdir doğru düzgün uyumadım...\\nDuyduğum gaipten sesler geçmiyor. Başımda da fena bir ağrı var...\\n"
}