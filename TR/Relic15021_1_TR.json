{
    "Relic15021_1_TR.txt": "\\nAmenoma, Futsu, Isshin, Hyakume, Senju.\\nBunlar bir zamanlar Gokaden Raiden'ın soyundan gelen beş aileydi.\\nAma soyunu bugüne kadar devam ettirebilen tek aile Amenoma oldu.\\nIsshin soyundan geriye ise belki birkaç uzak akraba kalmıştır.\\nİnsanlara göre bu, geçen onca zamanın doğal bir sonucu.\\nBöyle büyük itibar kayıplarının arkasında bir gizem olabileceğini kimse düşünmedi.\\n\\nGezgin bunu asla itiraf etmezdi.\\nBunu, kılıç zanaatkarından intikam almak için yaptığını asla itiraf etmezdi.\\nAsla doğruyu söylemezdi.\\nBir anda sıkıcı gelmeye başladığı için bütün planlarından yolun yarısında vazgeçtiğini itiraf etmezdi.\\nBir araştırmacıdan öğrendiği ses tonunu kullanarak sadece şunu söylerdi:\\n\"Bu, insan doğasını anlamak için yapılmış bir deneydi sadece.\"\\n\\nInazuma'nın geleneksel tiyatrosunda \"Kunikuzushi\" olarak bilinen bir karakter vardır.\\nBu karakterler genellikle taht hırsızlarını, entrikacıları yansıtır.\\nYolculuğunun sonunda, bu ismi kendi iradesiyle seçti.\\nBir zamanlar kullandığı ismini ise artık kendisi bile hatırlamıyordu.\\n\\nInazuma'nın geleneksel tiyatrosunda, üç perde ismini birleştirerek oyunun adını oluşturmak bir gelenektir.\\nÖrneğin \"Sumirezome,\" \"Sangetsu\" ve \"Kogetsukan\" isimleri bir araya gelir.\\nBunun sonucunda, oyunun adı \"Sumirezome Sangetsu Kogetsukan\" olur.\\nBelki bir gün gelir, bu bedenin görüp geçirdikleri de\\nfanilerin nesilden nesile aktardığı masallara, ley hatları boyunca dolaşacak uzak hatıralara dönüşür.\\nAma şimdilik, onun üçüncü perdesi henüz tamamlanmadı."
}