{
    "Weapon12410_TR.txt": "\\nEski Taşordu'nun vazgeçilmez silahı.\\nLiyue Limanı'nın temelinde olan kutsal kayadan yontularak yapılan silah son derece ağırdır.\\nSıradan biri, bu kılıcı savaşta kullanmak şöyle dursun, kaldıramaz bile.\\nBuna rağmen, kayıtlara göre eskilerdeki Taşordular bu silahı kolayca kullanabiliyormuş.\\n\\nTaşordu, ilk başlarda Rex Lapis'in izinden gidenlerin girişimiyle kurulan bir örgüttü.\\nTarihi, liman şehrinin ilk kurulduğu güne kadar uzanır.\\nTaşordu, Rex Lapis'in ve Liyue'nin sancağına bağlıdır ve ne hücumda ne de geri çekilme durumunda sancağı terk etmezler.\\n\"Temeli sağlam olduğu sürece dağ asla yıkılmaz, Taşordu burada olduğu sürece kötülük asla kazanamaz.\"\\nTaşordu savaşçıları bu ilkeye her daim bağlıdır ve bunun için gözlerini bile kırpmadan ölürler.\\n\\nRex Lapis'in izinden gitmek için ellerinden geleni yaparak canavarları katlederler, vatandaşları korurlar ve Liyue'de huzuru sağlarlar.\\nVatanı korumak için göğsünü siper eden Taşordu, adını katliamla değil savunmayla almıştır.\\n\\nBenzersiz bir ağırlığa ve sertliğe sahip bu büyük kılıç, Liyue'nin muhafızlarının görevine ve iradesine ayna tutar.\\nBu silahlı kuvvetin, kılıçları taştan oyan ilk iki üyesi, Xing ve Han, muhtemelen şunu çok iyi biliyorlardı:\\nGelecekte bu taş kılıçları kullanacak güce sahip çok az kişi olacaktı.\\nAncak bu, aynı zamanda dünyanın barış içinde olacağını ve muhafıza ya da kılıca ihtiyaç olmayacağını da gösteriyordu.\\n"
}