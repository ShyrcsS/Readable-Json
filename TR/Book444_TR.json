{
    "Book444_TR.txt": "İzin Günleri Kaydı\\n\\nGurabad şehrinde zorunlu işçi çalıştırma.\\nZafer Ruhu Parvezravan'ın emriyle ve Al-Ahmar'ın lütfuyla, kötülerden ve zalimlerden korunmak adına burada bir kamp kurduk.\\n\\nİşçiler iyi bir şekilde beslenebilsin, giyinebilsin ve kendilerini koruyabilsin diye ücretlerin iyi olmasını, tedariklerin ve dağıtımın düzgün olmasını sağlamalıyız.\\nYaralanmalarla, anlaşmazlıklarla, talihsiz olayların sonuçlarıyla ve işkencelerden kaynaklanan davalarla başa çıkabilmek adına hukukçu, asker ve hekim kadrolarının doldurulmasını sağlamalıyız.\\nİşçilerin harici işlerden etkilenmemesi için şantiyelerde dükkan, yatakhane, revir, han ve mezarlıklar olmasını sağlamalıyız.\\nİşçilerin ücretleri, kullanımı tamamlandığında imha edilecek olan kamış kağıdı senetleriyle ödenmeli ve ödemeler gecikmeksizin yapılmalıdır.\\n\\nKamp için yüksek duvarlar inşa etmek üzere güçlüleri gönder.\\nKamp için çukur ve tuzaklar kazmak üzere yeteneklileri gönder.\\nYaklaşan düşmanlara karşı yüksek kuleleri hazırlamaları için akıllıları gönder.\\nMutlaka gelecek olan cesur savaşçılara kılıç ve baltalı mızrak yapmak üzere en dikkatlileri gönder.\\nİlk kürek dolusu toprağın kazılmasından son kılıcın dövülmesine kadar olan süre yirmi günü geçmemelidir.\\n\\nPirinç maskeli bir döneğin, Parvezravan'a yapacağı anlamsız meydan okuma için nafile bir çabayla suç ortaklarını gizli bir vahada topladığının söylentileri, Gurabad Şehri'nde rüzgardaki kum taneleri gibi yayıldı.\\nBu hain, yakıcı güneşi ve sarı kumu kendisinin düşmanı yaptı ve suç ortakları her yedi günde bir toplanıyor. Önlemler alınmalıdır.\\n\\nİhmalkarlığın nedenlerini iyice kazı,\\nKazı ki, sonraki nesiller bu tür akılalmaz davranışları bilsinler\\nve en ihmalkar işçiler dahi \"Emek özgürlüğün temelidir\" gerçeğinden haberdar olabilsin.\\n\\n...\\n\\n2. Gün\\nUçuşan tozlar üç kişinin boğazına kaçtı, bir günlük izin aldılar.\\n\\n...\\n\\n9. Gün\\nOn kişinin başına güneş geçti, bir günlük izin aldılar.\\n\\n...\\n\\n16. Gün\\nUçuşan tozlar on iki kişinin boğazına kaçtı, bir günlük izin aldılar."
}