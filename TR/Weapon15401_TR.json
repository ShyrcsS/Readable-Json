{
    "Weapon15401_TR.txt": "\\nFavonius Şövalyelerinin kullandığı standart bir eğri yay. Sadece uzun zamandır birliğe hizmet etmiş usta okçular kullanabilir.\\nUstalıkla hazırlanan meşe çerçeveler yayın gücüne güç katarken, metal parçaların eklenmesi de kullanımı kolaylaştırır.\\nOkçunun parmaklarını korumak için yay kirişinin yapımında simya ve büyü harmanlanarak kullanılmış.\\nBu yay, Mondstadt'ın saygın muhafızlarına ödül olarak verilir. Bu şekilde muhafızlık görevlerine devam etmeleri teşvik edilir.\\n\\nBir zamanlar Favonius Şövalyelerinin Kaşifler olarak bilinen, güçlü bir gözcü okçu takımı varmış.\\nTakım, Liyueli bir paralı asker lideri tarafından kurulmuş. Hayat tecrübelerinden öğrendiklerini Kaşiflere aktarmış.\\n\\nTehlikenin varlığını sezebilmelerinin yanı sıra, sahip oldukları iz sürme becerilerinin şövalyeler arasında eşi benzeri yokmuş.\\nDolayısıyla Kaşiflerin becerileri, Favonius Şövalyeleri için çok kıymetliymiş.\\n\\nTa ki Kaşiflerin ilki, Şövalyelerin bilmediği bir sebepten dolayı birlikten ayrılana kadar.\\nO günden sonra Kaşif takımının eski halinden eser kalmamış. Yapısını ve adını muhafaza etse de uzmanlığını yitirmiş.\\nYine de Kaşif unvanının haysiyetini korumak için hâlâ yorulmak bilmeden çalışanlar var.\\n"
}