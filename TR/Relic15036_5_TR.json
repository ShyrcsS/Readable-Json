{
    "Relic15036_5_TR.txt": "\\nYadigarları inceleyen araştırmacıların kafasını kurcalayan şeylerden biri,\\nşehrin külle kaplı kadim harabelerinden çıkarılan çok sayıda güneş saati arasında,\\nher nedense, bir oyma kalemiyle tam olarak aynı noktaya oyulmuş bir yazıt bulmalarıydı.\\n\\nKanyonlardan gelenler, inançlarından vazgeçenlerin bir kez daha obsidiyen sütunları yakma zamanlarının geldiğine inanıyorlardı.\\nO gün, kabile liderleri adına hareket eden madenlerin kızı Sakkuk, gezgin ruhları gecenin diyarına geri gönderdi.\\nDarağaçlarından inenler, sözleşmelerinden vazgeçenlerin altı kabilenin Sürüngenleriyle bir kez daha sözleşme imzalama zamanlarının geldiğine inanıyorlardı.\\nO gün, tüm savaşçıların güvenini kazanmış büyük bir kahraman olan suskun Yupanqui, kılıcını Sürüngenin boynuna dolanmış prangaları parçalamak için kullandı.\\nPınarın kaynağından gelenler, geçmişlerini unutanların dalga seslerini yeniden dinleme zamanlarının geldiğine inanıyorlardı.\\nO gün, ikiz kahramanların büyüğü olan tatlı dilli Atawallpa, herkesin geçmiş zaferlere duyduğu arzuyu yeniden alevlendirdi.\\nBereketli topraklardan gelenler, ezilenlerin bir kez daha topraktan doğma zamanlarının geldiğine inanıyorlardı.\\nO gün, ikiz kahramanların küçüğü olan şampiyon Waskar, karanlığın akıntısına karşı koyan ilk kişi oldu.\\nDağların zirvelerinden gelenler, kafeste olanların bir kez daha özgür yuvalarına dönme zamanlarının geldiğine inanıyorlardı.\\nO gün, kızıl gözlü kahraman, tanrının ateşli gazabını uyandırdı, çürümüş şehri yakıp kül etti ve kabileyi eski haline geri döndürdü.\\n\\nYalnızca gizemli dumandan gelen ve sırları bilen genç sessiz kaldı.\\nSolgun parşömendeki resim aklıma geldi. Bir zamanlar güneşin üzerine bir kara gölge düştüğü söyleniyor.\\nUzun zamandır bu ana hazırlanan kahramanlar, boş tahtın önünde çılgın kralı devirme fırsatını yakaladılar.\\nPek bilinmeyen ve gayri resmi kayıtlarda geçen bilgilere göre, bu planın arkasındaki kişi ismini asla açıklamayan becerikli bir zanaatkardı.\\n\\n\"Ancak zanaatkar, kabileleri yeniden iktidara getiren savaşta tek bir kelime dahi etmedi\\nve hiçbir iz bırakmadan eski hikayelerin içinde kaybolup gitti.\"\\n\\nGenç, güneş saatlerinin üzerindeki neredeyse bire bir aynı çizikleri eliyle düzeltti.\\nSayısız gün batımından önce ve planın uygulanacağı tarihin kararlaştırılmasından sonra, belki de hiç var olmamış olan o eller geçti aklından...\\nVe o ellerin sahibinin güneş saatlerinin üzerine o işaretleri kazıdığı anı düşündü."
}