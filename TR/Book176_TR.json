{
    "Book176_TR.txt": "-Sahne III: İnciler Yine Kayıp-\\nErkek Oyuncu: Fan Jie\\nKadın Oyuncu: Zixin\\nKomedyen: Zhang Nine\\nKötü Adam: Wu Wang\\nKomedyenler: Wu Yi, Wu Er\\n\\nPerde I\\n(Zixin ve Fan Jie iki ayrı taraftan sahneye çıkar)\\n(Bağırarak)\\nFan Jie: \"Köpekler şafak vakti heyecanlı bir şekilde havlıyor.\"\\nZixin: \"Güneş parlıyor ve saçaklardaki buz inceliyor.\"\\n(Kendi kendine söylenerek)\\nFan Jie: \"Bu gördüğüm Bayan Zixin mi?\"\\nZixin: \"Aynen öyle! Fan Jie, sen misin?\"\\n(Dongtang, senza misura)\\nFan Jie: \"Dün gece rüyamda seni gördüm.\"\\nZixin: \"Yakın zamanda yeniden buluşsak da ayrılığımız beni üzdü.\"\\nİkisi birden: \"Kalbimin arzusu gerçekleşecek.\"\\n(Kendi kendilerine söylenerek, birlikte)\\nZixin: \"Ah, Kahramanım...\"\\nFan Jie: \"Ah, Hanımefendi...\"\\n(Kendi kendine söylenerek)\\nFan Jie: \"Güneş batıya doğru yükseliyor ve rıhtımda çalışmalar başlıyor. Gidip güne başlamalıyım.\"\\nFan Jie: \"Bayan Zixin, müsaadenle.\"\\n(Zixin onu selamlar ve gidişini izler. Fan Jie arkasını döner ve uzaklaşır. Fan Jie sahneden çıkarken Zixin kafasını indirip kaldırır. Zixin ellerini ovuşturur.)\\n(Dongtang, lento, innig)\\nZixin: \"Ah, son anda korkakça dönüyor bir de!\"\\n(Zixin sahneden çıkar)\\n\\nPerde II\\n(Çapkın Wu Wang, yakası açık yeşil kostümüyle sahneye çıkar, Wu Yi ve Wu Er ona eşlik eder)\\n(Bağırarak)\\nWu Wang: \"Ben yüce Wu Wang'ım. Bu sokakların efendisi benim.\"\\nWu Wang: \"Bugün canım sıkılıyor. Yapacak bir şeyim de yok, bu yüzden bir eğlence arıyorum.\"\\n(Kendi kendine söylenerek)\\nWu Wang: \"Wu Yi, Wu Er!\"\\n(Yine kendi kendine söylenerek)\\nİkisi birden: \"Buyurun efendim?\"\\n(Kendi kendine söylenerek)\\nWu Wang: \"Bugün yeni bir şey yemek istiyorum. Bir öneriniz var mı?\"\\nWu Yi: \"Biraz Altın Karides Köftesine ne dersiniz?\"\\nWu Wang: \"İnce et ve yağlı balık yemekten usandım. Altın Karides Köftesi güzel olabilir.\"\\nWu Wang: \"Wu Er, hemen git ve karides köftesi satan bir dükkan bul.\"\\nWu Er: \"Emredersiniz.\"\\nWu Wang: \"Bir dakika. Altın gibi pırıl pırıl kızarmış olacak. Üzerinde ufacık bile yanık izi olmayacak.\"\\nWu Wang: \"Üzerinde ufacık bile yanık izi olmayacak. Anlaşıldı.\"\\nWu Wang: \"Bekle. Hepsinin boyu da eşit olacak. Biri büyük, öteki küçük olmayacak.\"\\nWu Er: \"Hepsinin boyu da eşit olacak, tamam. Talimatları tekrarlamak ister misiniz?\"\\nWu Wang: \"Gerek yok.\"\\nWu Er: \"Başka bir isteğiniz var mı efendim? Söylemeniz yeter.\"\\nWu Er: \"Şayet dükkan beklentilerinizi karşılamazsa her zaman yaptığımızı yaparız...\"\\nWu Yi: \"Ne yapıyormuşuz her zaman?\"\\nWu Er: \"Onlara Mora vermiyoruz ya işte.\"\\nWu Wang: \"Hayır, hayır, gel. Şuradaki balıkçıya bak. Orada iyi bir öğünden daha doyurucu bir güzellik duruyor.\"\\n(Dongtang, lento, innig)\\nWu Wang: \"Gidip ayrıntıları öğrenelim bakalım... O kadından öğrenmek çok daha iyi olur.\"\\n(Wu Wang, Zixin'e döner)\\n(Kendi kendine söylenerek)\\nZixin: \"Balık almak mı istiyorsunuz efendim?\"\\nWu Wang: \"Ah, evet, istiyorum tabii. Hangi aileden geliyorsunuz hanımefendi? Anne ve babanız nerede?\"\\nZixin: \"Rıhtımda büyüdüm. Onlar yaşlandığı için dükkanı yalnız işletiyorum, geçinmek için balık satıyorum.\"\\nZixin: \"Neden sordunuz efendim?\"\\n(Döner, alçak bir sesle)\\nWu Wang: \"Harika, harika. Anne babası yanında değilmiş. Hamle yapmak için gerçekten güzel bir fırsat.\"\\n(Geri döner, Zixin'e bakar)\\nWu Wang: \"Peki nişanlı mısınız hanımefendi? Ya da evlilik sözü verdiğiniz kimse var mı?\"\\nZixin: \"Yok efendim. Uzun zamandır sadece işlerle ilgileniyorum.\"\\nZixin: \"Ama benim evlenmemle sizin balık almanızın ne alakası var, efendim?\"\\n(Döner, alçak bir sesle)\\nWu Wang: \"Çok iyi, şahane! Evlilik sözü de vermemiş. Bir sorun çıkarsa kimse gelip onu kurtarmaz.\"\\n(Geri döner, Zixin'e bakar)\\nWu Wang: \"Peki aşık olduğunuz kimse var mı hanımefendi?\"\\n(Zixin bir şey söylemeden başını eğer)\\n(Dongtang, senza misura)\\nWu Wang: \"Bak nasıl da bir şey demeden gözlerini düşürüyor. Demek ki öyle biri yok. Şeytan aklıma girip düşüncelerimi ele geçiriyor...\"\\nWu Wang: \"Gelin dostlar. Alın onu. Bu değerli zamanı ve güzelliği boşa harcamayalım.\"\\n(Wu Wang, Wu Yi ve Wu Er, Zixin'i yanlarına alarak sahneden çıkar)\\n\\nPerde III\\n(Zhang Nine sahneye çıkar)\\n(Kendi kendine söylenerek)\\nZhang Nine: \"İşte, hanımefendiler ve beyefendiler. Bu zamana kadar Yun Jin'in oyunlarını dinlediyseniz ve tiyatronun nasıl işlediğini anladıysanız, bundan sonra ne olacağını tahmin etmiş olabilirsiniz.\"\\nZhang Nine: \"Olaylar daha da şiddetlenip kavgaya mı dönüşsün?\"\\nZhang Nine: \"Ama kahramanımız öne çıkmadan önce kendisine ilham gelmeli.\"\\nZhang Nine: \"Kötü canavarlar deli gibi koşmaya başladığında, insanları rahatsız ettiklerinde veya hayat gelgitlerle dolu olduğunda kahramanlar kendilerini gösterir.\"\\nZhang Nine: \"Cesaretini toplarsan, yaptığın iyilikler unutulmaz ama korkak olduğun ortaya çıkarsa...\"\\nZhang Nine: \"O zaman adının Zhang Jie mi, Wang Jie mi ya da Fan Jie mi olduğunu kim hatırlar ki?\"\\nZhang Nine: \"Ayrıca bizim gibi sıradan insanların yürekli olması gerek ama şimdi iyi kalpli genç hanımımızın kurtarıldığı masala dönelim.\"\\nZhang Nine: \"Bakalım Fan Jie ne yapacak.\"\\n(Fan Jie sahneye çıkar)\\n(Kendi kendine söylenerek)\\nZhang Nine: \"Eyvahlar olsun! Niye bu kadar geç kaldın?\"\\nZhang Nine: \"Adı çıkmış serseri Wu Wang, Bayan Zixin'i kaçırdı!\"\\n(Dongtang, allegro)\\nFan Jie: \"Eyvah!\"\\nFan Jie: \"Onun sözlerini duyduğumda korkmuştum ama felaketin bu kadar yakında olduğunu hiç düşünmemiştim.\"\\nFan Jie: \"Bu kabadayı canının istediği gibi yakıyor, çalıyor ve öldürüyor. Eğer gidersem...\"\\nFan Jie: \"Büyük ihtimalle geri dönemem.\"\\n(Zhang Nine, incileri Fan Jie'ye atar)\\nZhang Nine: \"E-efendim, n-ne yapacağız?\"\\n(Dongtang, allegro)\\nFan Jie: \"Bu incileri görünce kararlılığım daha da artıyor...\"\\nFan Jie: \"Bir hanımefendiyi o kabadayıya nasıl teslim edebilirim?\"\\nFan Jie: \"Elimde bu inci bileklik olduğu sürece, kılıcımı öfkeyle çekeceğim. Wu Wang'ı yaptıklarına pişman edeceğim, merhamet etmem için bana yalvaracak.\"\\n(Fan Jie ve Zhang Nine sahneden çıkar)"
}