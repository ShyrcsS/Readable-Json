{
    "Weapon13509_TR.txt": "\\nÖlümcül bir silah olan bu naginata, ot ve sapları da biçebilir.\\nBu naginata, sonsuzluğun yolunu bekleyen kişiye aitti.\\n\\nFırtına bulutlarının bile üstünden çok sevdiği bu fani dünyaya baktı...\\nGereksiz kavgaları ve gelip geçici takıntıları gördü...\\nSonsuzluğun düşmanı olan gereksiz bağlılıklar ve kontrolsüz istekler bu kavgalara neden oluyordu.\\nDeğişmez dünyayı zehirleyen bu yaban otlarını fırtınalar söküp attı.\\n\\nHâlâ net olan o anıda, kiraz ağacı altında beraber şarap içtiği rahip şöyle sormuştu:\\n\"Peki, o zaman ███ gözlerinden nasıl bir sonsuzluk yansıtırdı?\"\\n\\nNe anlamsız bir soru.\\nOna verdiği cevap alkolün etkisiyle unutuldu.\\nAma o, cevabını bu anılarda defalarca almıştı.\\nKalitesini artırmak için ağaçtaki meyve sayısı azaltılmalı, boya yapımında kullanılan bitkilerin ise yalnızca en sağlıklı çiçekleri bırakılmalıdır.\\nEbedi cennete bir çöp zerresi bile giremez.\\n\\n\"Yine de...\"\\n\"Büyük ışık kılıcını kullanarak takıntıların tümünü kökünden sökmek, rüyaların ise kök salma ihtimalini ortadan kaldırarak kendi başlarına kurumasını sağlamak...\"\\n\"Tartışmalara, kazançlara ya da kayıplara yer olmayan sakin bir dünya... Bu, hafızasını kendi kendine silen, kendine yenilen bir dünyadır.\"\\nEbediyetin kalbinde, bu eski arkadaşlar hâlâ çok net görünüyor ve kiraz ağaçlarının kokusu da bir o kadar taze.\\n\\nAma seni asla unutmayacağım, tıpkı yıllar boyunca kaybolup giden şeyleri unutmadığım gibi.\\nEn nihayetinde...\\n\\nBu kapkara felaketin, onun değer verdiği her şeyi yutmasına şahitlik ettikten sonra...\\nYaşam ve ölümün bu saçma doğasını nasıl görmeyebilir ki? Bu anlaşılmaz kaderi kendine nasıl fani bir düşman bellemeyebilir ki?\\nAma hiç kimse dünyanın fani düzenini ve bu oyunun kısır tabiatını tersine çeviremez.\\nO halde bırak da yüreğindeki bu sonsuz dinginlik sevdiği topraklara taşınsın."
}