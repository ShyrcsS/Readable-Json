{
    "Book3_TR.txt": "-Yalnız Yıldızı Çalan Adam-\\n\"Ben Andromeda İmparatorluğu'nun ikinci meşru varisiyim, iki yüzden fazla unvanım var. Bana Prenses Andro-Basilisks diyeceksiniz.\" Sevimli kız, sonra kollarını birleştirdi ve içeriye girdiği anın kendince tadını çıkararak neşeyle kıkırdadı.\\nDelphi'ye teşrif etmesinin tek sebebi Ike ile evlenmekti.\\n\"Evrenin dörtte birini fetheden sen benimle evlenirsen, ablam tahta geçtikten sonra güvenliğim sağlanmış olur.\"\\n\"Bir şey soracağım, Andromeda İmparatorluğu ne kadar büyük?\" diye sordu Vera.\\n\"Yaşama elverişli dokuz binden fazla gezegen vardır tahminimce.\"\\nMadem elinizde o kadar çok yıldız var, neden benim ışığımı çalmaya geldiniz?\\n\\n\"Vera'ya zarar vermeye gelmediniz mi yani?\" diye sordu Sachi temkinle, diğer gezegenlerin parşömenlerini ve küre haritalarını taşıyan Ike'a.\\n\"Tabii ki hayır. Bence Vera'dan çok iyi bir yardımcı olur.\" diye yanıtladı. Elindekileri yere koyduktan sonra ellerini birbirine vurdu. \"Onu seviyor musun?\"\\n\"Ben mi? Hayır, hiç de bile!\". Yaşlı bilgenin gerçek duygularını anlamasından endişelenen Sachi gözlerini kaçırdı.\\nFotoğraflarla dolu bir kutuya uzandı. Rastgele birkaç tanesini aldı. Her fotoğraf farklı bir güzelliği gösteriyordu.\\n\"Şunlara bak... Hepsi, bir tek bana aşık olduğunu söyledi ama gerçekten öyle miydi? Ben, onların sayısız sevgililerinden biriydim sadece.\"\\nSachi, bu deyişi ne zaman veya nerede duyduğunu hatırlamıyordu ama bir anlık sinirle ağzından kaçırdı:\\n\"Madem elinizde o kadar çok yıldız var, neden benim ışığımı çalmaya geldiniz?\""
}