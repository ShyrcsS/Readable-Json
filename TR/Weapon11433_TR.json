{
    "Weapon11433_TR.txt": "\\nBir zamanlar dondurucu ve sisli ormanda dolaşan kana susamış bir ruhun hikayelerini taşırdı fısıltılar.\\nEfsanelere göre çabuk öfkelenen ve derin ormana giren kimsenin hayatını bağışlamayan bir ruh vardı.\\nKuzey diyarının heybetli askerleri ve tundranın en kaba haydutları bile\\nNephilheim'ın ıssızlığından bahsedildiğinde sessizliğe bürünürdü. İçgüdüsel olarak seslerini alçaltırlardı,\\nsanki arkalarından gelen o derin mırıltının duyacakları son ses olduğundan korkar gibi dururlardı.\\n\\nBu mırıltının kötü bir ruhtan ziyade, bilinmeyen bir avcının kılıcının keskin ucundan geldiğini bilenlerin sayısı çok azdı.\\nSessiz avcı bir sürgündü, ne kayıtlarda ismi görünür ne bir ideal ne de sancak uğruna savaşırdı.\\nAma o kargaşalı dönemde ailesini kaybedip soğuk ormana kaçan,\\nellerindeki tek güvenlik nişanesi olarak deniz kabuğu tutan çocuklar için, ormana adımını atan kötülerin her birini öldürdü.\\nGeçmişi geri almanın imkansız olduğu gibi, kılıcın soğuk metali de hiçbir zaman deniz kabuğunun yankısını taklit edemez pek tabii.\\nAma insanların boynundan yayılan sıcaklık, kötülükleri susturmak ve çocukların huzurlu rüyalarını korumak için yeterliydi.\\n\\nAsillerin ve eski Çarın hüküm sürdüğü dönemde, yeni bir dünya düzeni yaratma adına verilen uzun soluklu mücadele boyunca\\ngezgin avcı sessiz kaldı. Hayatında tek sabit olan, soğuk gecelerde bırakmadığı av düdüğüydü.\\nYalnızca donuk ormanlarda bir tane bile sığınaksız çocuk kalmadığında\\nve yaşlı muhafız sonsuz, soluk gecelerde konuşmayı unuttuğunda\\nkılıcını bırakabildi avcı. Sonrasında ise derin ormana doğru gitti ve ortadan kayboldu. Bir daha kimse göremedi onu."
}