{
    "Book50_TR.txt": "-Yaoguang Sahili-\\nHava tekrardan puslanıyor... Burada altın aramak, nafile bir çabadan öteye gitmedi. Bu ihtiyar madencilere güvenmemeliydim, bunlar emekliye ayrılalı onlarca yıl geçmiştir! Zaten verdikleri bilgilerin tümü de eskiydi... Hiçbir işe yaramadı. Bu arayışlar tamamen saçmalık haline geldi. Bugün eve elim boş döneceğim ama şu siste eve giden yolu bulmam bile düşük bir ihtimal... Umarım Dongdong yemeğini yemiştir.\\n\\nUzaklardan dağ yabanilerinin sesini duyabiliyorum. Bu siste nereye gittiğimi bile kestiremiyorum. Sanırım dağ yabanilerinin sesinden uzaklaşarak yürümeye devam edeceğim. Umarım buradan sağ çıkarım...\\n\\nNe kadar süredir yürüdüğümü bilmiyorum, sis yüzünden de sabah mı akşam mı onu bile kestiremiyorum. Bir saniye, sanki ileride bazı silüetler görüyor gibiyim. Toprağın Efendisi aşkına, belki de ilerideki o insanlara katılıp buradan bir çıkış yolu bulabilirim. Evet, öyle yapacağım. Yaşasın, kurtuldum!\\n\\nBiraz daha yaklaşınca bu silüetlerin dostane görünmediğini fark ettim. Sonraki hamlemi belirleyene kadar, burada kamp kurup gitmelerini bekleyeceğim. Geldiğim yönden dönmem gerekebilir.\\n\\nTanrım! Dağ yabanilerinin seslerini etrafımda duyabiliyorum... Ve ben kesinlikle...\\n\\n-Günlük içeriğinin sonu-"
}