{
    "Relic15020_1_TR.txt": "\\nIwakura Michihiro, gizli kılıç tekniği Tengu Savuran sayesinde Kujou Klanının kılıç eğitmeni oldu.\\nAyrıca \"Douin\" unvanını aldı ve başarılı kılıç ustaları yetiştiren bir okul açtı.\\nNasıl içileceğini çoktan öğrenmiş olan Michihiro, Kujou Malikanesindeki görev yerine gidiyordu...\\nTengu Savuran tekniğini tamamlamasıyla birlikte, büsbütün bir harabeye çevrilmiş olan uzaktaki bir tapınağa girdi.\\nBurada, bu terk edilmiş tapınağın avlusunda Yougou'nun Tengusu ile son on üç yılda, on üç defa çarpışmıştı.\\nKendini \"Yogou'nun Teruyosu\" olarak adlandıran siyah kanatlı tenguyla çarpışmasını hatırladı.\\n\\nOn üç yıl bir rüya gibi geçip gitti.\\nGölge düşmüş bu geçidin içinde kızıl kar taneleri uçuşuyor.\\nArtık uzaklardasın.\\n\\nGökten düşen karlar gibi, Kutsal Kiraz Ağacı da yapraklarını döküyordu.\\nUzak tapınak, taptığı tanrısını kaybetmişti ama öyle ya da böyle ayakta duruyordu.\\nKaynak suları kadar berrak bir kahkaha dağlarda yankılandı.\\nAncak ikisi, bir daha asla bu ıssız alanda bulunmayacaktı."
}