{
    "Relic15035_3_TR.txt": "\\nDomus Aurea'nın çoktan yıkılıp gittiği ve ihtişamlı krallığın acımasız dalgaların altında kaldığı çağdı.\\nHikayenin devamını biliyoruz. Nihayetinde yargı günü geldi.\\nKadere direnme arzusu, hırs ve ihanet tarafından yok edildi ve tüm ihtişamıyla birlikte battı.\\nÖfkeli dalgalar dindikten sonra gri küheylan, rüzgarı arkasına aldı ve karadaki hayatı alıp götürdü.\\n\\nTüm Suların yeni ulusu, geçmişteki barbarların tezahüratları ve şarkıları arasında kurulduğunda, bir zamanlar Açık Denizi kaplayan o altın otorite çoktan efsane olmuştu. Kaderin cilvesi dedikleri şey bu olmalıydı.\\nBüyük operanın perdeleri kapandığında, sahnedeki eski dünyanın son izleri de zamanla silinip gidecek. Bir zamanlar ölümsüzlüğü arzulayanların isimleri bile silinecek.\\nBöyle bir şeye kim inanır ki? Bir zamanlar şafağın mavi dalgaları arasında yol alan kırk kürekli bir gemi, okyanus akıntıları boyunca uygarlık ve ilerleme müjdesini yayıyormuş.\\nBöyle bir şeye kim inanır ki? Bir zamanlar cennetini kaybetmiş olan asi bir tanrı, yüce göklerin efendisine meydan okumuş ve sayısız ölümlü, bedenlerini bir kenara bırakıp onunla birlikte hayaller dünyasına dalmış.\\n\\nPeki ya sonra? Her şey bittiğinde bu paramparça hayallerden geriye ne kaldı?\\nBelki de sadece bir rüyaydı çünkü hayallerin enkazından çok daha sayısız rüya doğacak.\\nTıpkı insanların dediği gibi, \"Gözyaşlarının kavuştuğu okyanuslar kurumaz asla, göklere yükselir ve tekrar yağmur olup yağarlar.\"\\nNihayetinde tüm rüyalar tek bir rüyada birleşecek ve dünyadaki tüm insanlara nihai kurtuluşu getirecek."
}