{
    "Book688_TR.txt": "Sıklıkla karşılaşılan sorunlar ve bunlara yönelik acil durum müdahale yöntemleri bu kılavuzda açıklanmıştır. Kılavuzda olmayan bir hatayla karşılaşırsanız lütfen vakit kaybetmeden Kıdemli Araştırmacı Bravais ile iletişime geçin.\\n\\nSıklıkla karşılaşılan sorunlar aşağıda sıralanmıştır:\\nYetersiz Enerji İkmali:\\nBu sorun genellikle borulardaki basıncın yetersizliğinden, özellikle de vanalarda veya borunun dış kaplamasında meydana gelen indikatör gazı sızıntılarından kaynaklanır. Bu sorunu çözmek için vanadaki gaz sızıntısı durana kadar el çarkını döndürün.\\nSistemde Aşırı Isınma:\\nBu sorunla karşılaştıysanız pres sıcaklığı fazla yüksek demektir. Bu durum bütün sistemi tehlikeye attığı için sorunu bir an önce çözmek elzemdir. Presin havalandırma penceresinin sıcaklığını düşürmenizi ve soğutma programını başlatarak ısıyı dağıtmanızı tavsiye ederiz.\\nSisteme Su Kaçırma:\\nBöyle bir sorunla karşılaşırsanız işlemi durdurup sorunun tekrar meydana gelmesini önlemek için keçeleri kontrol edin. Acil bir durum meydana gelirse acil durum tahliye özelliğini kullanarak aşırı su birikiminden kaynaklanan sorunu geçici olarak çözebilirsiniz.\\nTıkalı Acil Durum Tahliye Borusu:\\nBu sorun genellikle tahliye borusunun yabancı bir cisim tarafından tıkanmasından kaynaklanır. Bu sorunla karşılaştığınızda tahliye borusunu kontrol edin ve temizlemeye çalışın.\\n\\nTamir Talepleri ve Geri Bildirim Kayıtları:\\n...\\nTamir Talebi: Presin altındaki soğutma sisteminin su girişine doğru bir sızıntı var. Acilen bakım gerekiyor.\\nBakım Sonucu: Su girişini önlemek için su girişine geçici olarak keçe yerleştirildi. Soğutma sisteminin kullanımı sırasında karşılaşılabilecek geri akış riski nedeniyle kalıcı bir çözüm sağlanana kadar ekipman kullanılamayacak."
}