{
    "Book294_TR.txt": "Kogami toprakları... Göz alabildiğince uzanan, tek bir canlının dahi yaşamadığı çorak topraklar.\\nBereketsiz bu topraklar, büyük bir kum tepesinin etrafında alabildiğine uzanıyordu. Bu kum tepesinde birbirine bakan iki samuray vardı.\\nBahsi geçen bu samuraylardan biri kahramanımız. Bundan sonra onu, diğer samuraydan ayırmak için yeşil samuray olarak anacağız.\\nDiğeri ise hikayeye yeni giriyor. Onun adı da solgun samuray.\\nBu bir aksiyon romanı olsaydı, iki samuray çoktan savaş pozisyonuna geçmiş olurdu. Lakin bu ikisi buraya son bir savaş için gelmemişlerdi. Sadece karşı karşıya duruyorlardı.\\n\\nAralarında bilinmez bir zamanın ağırlığı vardı. Solgun samuray sessizliği bozarak:\\n\"Cehennemden döndün demek.\" dedi.\\n\"Eski günleri anımsattı, değil mi?\" diye yanıtladı yeşil samuray.\\nGayet mutlu görünüyordu.\\nSolgun samuray, kabaca diğerinin sözünü keserek:\\n\"Ben böyle şeyleri özlemem.\"\\nYeşil samuray, geçmişte kaybolurcasına gözlerini kapadı.\\n\\n\"O zamanlar, kötü efendileri yendiğimizde bunun sona ereceğine inanıyorduk. Saf ve aptalmışız. Kabusun daha başındaymışız.\"\\n\"On üç samuray, bu ulusu yok eden Nakura Daimyo'yu yenmek için birlik oldu.\"\\n\"Ama Daimyo gidince, Kogami yeniden canlanmadı. Toprağın içindeki yaşam enerjisi yok olmaya devam etti.\"\\n\"Üstelik artık hükümdarsız kalan Kogami, yağmacılar için cennet gibi bir yer oldu.\"\\n\"Kötü efendiyi yenen kahramanlar da koruyamadı Kogami'yi.\"\\n\"Sonunda sadece iki samuray kaçmayı başardı.\"\\n\"Dur bakalım. Eski günleri yad etmeyi bırak şimdi. Halledecek bir işimiz var, değil mi?\""
}