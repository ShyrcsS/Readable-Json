{
    "Weapon11432_TR.txt": "Bir kelebeğin dönüşümünden önce yeşil bir kozadan ibaret olması gibi,\\nzarif Kızıl Flamingo da yavruyken tüylü bir kül topundan ibaretti.\\nİnsanları kafa karıştırıcı sözleriyle büyüleyen yüce rahip de böyleydi,\\ndoğumundan sonra uzun süre sessiz kalmıştı zira.\\n\\nKabilenin ayin ateşinden sorumlu kabile büyüğü, ruhunun yarısının gece alevlerinde kaybolduğunu söylemişti.\\nSessiz çocuk da bu sebeple doğum gününde ıssız taş diyara adım atarak kayıp yarısını aramaya koyuldu.\\nFakat bu yolculuk tehlike doluydu, Sessizlik Lordu'nun huzuruna çıkabilmek için ruhun yedi katmandan geçmesi gerekiyordu.\\nİki diyarda seyahat edebilen Sürüngenlerin yardımıyla bile çok azı bu yolculuktan geri döndü.\\nYalnızca Iktomizorların en gizemlisi Mahamba kabul etti bu çocukla bilinmeyen diyara gitmeyi.\\n\\nObsidiyenle döşeli uzun salonda çocuk, gözleri ilk kez açılan bir insan gibiydi.\\nKadim diyarın anıları gözlerinde sular gibi akmaya başladı ve süzülen floresan ışıkların arasında\\no yılları gerçekten bizzat yaşamış gibi hissetti... İlk Ateş Hükümdarı'nın yanardağın önünde birliklerine yemin ettiği o gün,\\nçocuk da sayısız kahramanın gölgelerinde duruyordu, bu geçmiş hatıraların bir parçası olmamasına rağmen.\\nZihni bulanan ve şehirleri yağmalayan Kutsal Lord, boş bir tahtın önündeki basamaklarda kızıl gözlü genç tarafından yenildiğinde,\\naşağı baktı ve ateşe verilen şehrin üzerindeki kara çamura düşenin yüzünü gördü.\\n\\nGeçmişte başına gelenlerin hepsi ona tüm kelimeleri, tüm heceleri ve ardındaki tüm anlamları kavrama hikmeti verdi\\nve geçmiş zamanda daha uzağa, daha uzun süre bakma imkanı sağladı.\\nEn sonunda fark etti ki tüm bunları görmesinin ardında gecenin ustası vardı.\\nO zamanlar çocuk, yakında Natlan'ı boydan boya kaplayacak bir gölgeyi ve öteden gelen canavarları gördü.\\nYalnız adayı sarmalayan, bir kurtçuk gibi tüm sınırları kazan, yangın gibi yakıp yıkan karanlık gölgeyi gördü.\\nKaranlık gölgenin olduğu yerde ölüler ve ölümün kıyısındakiler yüksek sesle ağlıyordu.\\n\\nKaranlık sis Natlan'ın kabilelerine dokunmak üzereyken istemsizce haykırdı: \"Dur!\"\\nVe ağzından çıkan bu ilk kelimeyle uyandı, mavi bir kamp ateşinin yanında uzanıyorken buldu kendini.\\nMahamba'nın gözlerinin loş bir ışıkla parladığını gördü. Ardından kabile büyüğü ona ayin asasını verdi.\\n\\nO günden itibaren geçmişle ilgili her şeyi bilen Sanhaj,\\no kadim kelimeleri kullanarak gelecek tehlikeleri küçümseyen ahmakları kınadı.\\nO günden itibaren tüm hikayeleri bilen Sanhaj, yalanlardan büyük bir ağ örüp\\ndokuma parşömen yığınlarını bir örtüye dönüşürdü ve bir daha dokunulmaması gereken geçmişi sakladı."
}