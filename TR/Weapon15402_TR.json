{
    "Weapon15402_TR.txt": "\\nHer bölümü farklı malzemelerden üretilmiş zarif bir enstrüman.\\nÇaldığında her bir teli titrer ve değişik melodiler çıkarır.\\nAma bu enstrüman, aynı zamanda kalbi on ikiden vuran oklar atabilen bir yaydır. Bu enstrümandan çıkan müzik, ölüm de getirir.\\n\\nGöçebe Kumpanyası dağıldıktan sonra, arpın telleri kör bir kılıçla kesildi ve kulak tırmalayan sesler çıktı.\\nGeriye sadece yay kirişi kaldı. Enstrüman, afili melodileri olmasa da hâlâ ölümcül bir silah olarak kullanılmaktadır.\\n\\nGöçebe Kumpanyası bazen arpın ezgileriyle, bazen de ezginin ardından gelen oklarla gökyüzündeki kuşları düşürebiliyormuş.\\nArpın ezgileriyle dans eden rüzgar ve Yıldızkapan Uçurumu'nda yetişen çiçekler gibi, arpçı da hem oyunbaz hem de azimliymiş.\\nAyaklanma başarısız olunca Göçebe Kumpanyası dağılmış ve üyeleri firar etmiş.\\nAma arpçı sonuna kadar kalmış. Yoldaşlarını korumak için enstrümanın tellerine ustaca vurup ok yağmuru yağdırmış. Repertuvarı ve okları bitene kadar çalmış.\\n\\nArpçı, Fontaine'in görkemli ve büyüleyici topraklarından gelmiş. Gerçek kaderini aramak için dünyayı keşfe çıkmış.\\nFontaine Şehri'ndeki kadınların, onun veda bile etmeden gittiğini duyduklarında üzüntüden hüngür hüngür ağladığı söylenir.\\n\\nHikayeye göre adam, Mondstadtlı mütevazı bir kadına aşık olmuş ama sonra kadın, Harpastum Festivalinin sefil prensesi olarak seçilmiş.\\nAdamın, yabancı topraklarda isimsiz biri olarak ölmekten pişman olmadığı söylenir.\\nPişman olduğu tek şey, gerçek aşkını en sonunda bulmasına rağmen, bir daha asla aşk şarkısı söyleme şansının olmayacak olmasıymış.\\n"
}