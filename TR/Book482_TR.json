{
    "Book482_TR.txt": "(Bu dikili taş yerin derinliklerine gömüldüğünden yazıtlar gayet iyi korunmuş.)\\nKralımız Badanah'a övgüler olsun çünkü onun önünde Muzzudin'in sayısız planları bile aptalca görünüyor!\\nOnun erdemleri diğer hükümdarlardan üstündür, yiyecek ve içecek dışında hiçbir şey istemez.\\nSoyu asil ve saftır, babası Yeşil Lord'un en kıymetlisidir.\\nKudretli elleri her yere uzanır ve kumları bastırır, ayrıca avcı kartallarının pençeleri kılıç ve mızrak gibidir.\\nKardeşleri saf ve çelimsizdir, bu yüzden doksan dokuz krallık bir kez daha tek bir hükümdarın yönetimine girecek.\\nHaydi o zaman, kaldırın kadehleri!\\nBerrak şarap, kralımızın şanlı simasını yansıtsın ve uzaklardan gelen merhem kokuları etrafa yayılsın.\\nKum fırtınaları vahaları istila etse ve ağaçlar sonsuza kadar kurusa bile\\nKralımız sonsuza dek hüküm sürecek, altın tacı hep başında olacak ve şanlı ismi kıyamete kadar dillerden düşmeyecek."
}