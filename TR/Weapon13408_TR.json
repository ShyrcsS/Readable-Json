{
    "Weapon13408_TR.txt": "\\nEskiden Mondstadt'ı yöneten bir soylunun koleksiyonunda tutulan bu mızrak, üst düzey kalite ve işçilikle yapılmıştır.\\nBu sebeple soylular döneminin ardından uzun yıllar geçmesine rağmen, hâlâ ilk dövüldüğü günkü kadar keskindir.\\nFakat soylular çağında bu mızrak hiç gün ışığı görmemiş, yalnızca soluk ay ışığında ortaya çıkmıştır.\\n\\nSoylular, elit kesimin savaşta kılıç kullanması gerektiğine inanırdı.\\nÇarpışan kılıçların sesi, onlar için yüce ruhlardan yükselen bir nara gibiydi.\\nÖte yandan ok ve yay, alt tabakadan gelen gladyatörlerin ve halkın silahıydı.\\n\\nSonuçta dirgenleri ve sivri tahta sırıkları silah olarak kullanan halk, soyluların kılıç kuşanan çocuklarıyla boy ölçüşebilirdi.\\nBu da şüphesiz Eski Mondstadt'ın yöneticileri için kabullenmesi zor bir durumdu.\\n\\nBaşka bir efsaneye göre ise asil soydan gelen bir genç varmış.\\nBir demirciden kendisine üzerinde hanedanının arması olan bir silah yapmasını istemiş.\\nAncak tıpkı bu genç gibi, bu silah da...\\nKan dökmediği sürece ailesinin takdirini asla kazanamayacakmış.\\n\\nBu gencin, değişim yaratması için güce ihtiyacı vardı.\\nBu güç için aşağılayıcı olduğu düşünülen bir silah kullanması gerekse bile,\\nellerindeki mızrağın gölgesi, kapkaranlık geceyi aydınlatan ay ışığından başka ışık göremeyecek olsa bile, o güce ihtiyacı vardı.\\n"
}