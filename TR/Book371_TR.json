{
    "Book371_TR.txt": "\"Kaptan, lafa bodoslama girdiğim için özür dilerim ancak o toplantı boyunca uyuyordunuz.\"\\n\"Ha? Demek fark ettin.\"\\n\"Tabii. Dimdik oturuyordunuz ancak bunu daha önce birçok kez gördüm. Kaptan, dövüş ustası olarak eğitiminizi bu şekilde kullanmamanızı rica ediyorum. Filo komutanı bunu duyacak olursa yazılı bir raporla paçayı kurtaramazsınız.\"\\nMahasti böyle demişti ancak aslında kimse komutana dokunmaya cesaret edememişti. Müttefik Filo Komutanlığı aralarında kurduğu hassas dengede Shinkurou ve şimdi basit bir telaffuz ile \"Semimaru\" olarak da bilinen orta yaşlı kaptanı ve üstü Bitchuu Kyuubei'yi herkes kendi tarafına çekmeye, böylece bu dengeyi kendi lehine çevirmeye çalışıyordu.\\nBunlar tam on yıl önceydi...\\nShinkurou sessiz sedasız düşünüyordu.\\n\\nAsada Köyü'nde zafer kazandıkları savaş aslında Shinkurou'nun askeri gücüne dair küçük bir testten başka bir şey değildi. Fakat dahil olan taraflar için bu, felaketin başlangıcı olabilirdi.\\nBeklendiği üzere Tai Şogun böyle yetenekli birinin yabanda tek başına dolanmasına izin vermeyecekti.\\nKısa süre sonra Shinkurou her iki gözünü kaybedecek ve hapse atılacaktı.\\nBu süreç beş yıl önce Imagawa Klanı, Oome Daimyo klanının kurduğu bir ittifak ordusu tarafından yenilip sonunda liderinin kafası kesilene kadar sürdü. O günden bu yana ülke ve vatandaşları sonunda barışın keyfini çıkarıyordu...\\nShinkurou hapisteyken yeni Seii Tai Şogun ona bizzat bunları anlatmıştı.\\nShinkurou, hayatı boyunca normal insanların huzur içinde yaşayıp çalışabildiğini görmemişti ve bu garip Tai Şogun da sütten çıkmış ak kaşık değildi. Genel af sadece halkın sevgisini kazanmak için çıkarılırdı.\\nDüşüncelere dalan Shinkurou kendini tutamadı ve iç geçirdi. Geçmişte ve şimdi onun gibi insanlar isteseler de istemeseler de her zaman fırtınanın tam merkezinde olurdu.\\n\\n\"Bu ülke söz konusu olduğunda benim gibi insanlar haindir. Sanırım tüm evrende bu böyle.\"\\nŞogun, oturan Shinkurou'ya baktı ve umarsız bir sesle konuştu.\\n\"İmparatorluk Vergisi artık evrenin bir köşesindeki bu minik gezegenin kaldırabileceği bir şey değil. Ayrıca senin becerilerine sahip biri yıldızların arasında serbestçe gezinmeli.\"\\n\"Klanın ve edindiğiniz unvanlar o köpek Imagawa tarafından alındı. Bu doğru ancak artık geçmişi arkanda bırak. Bundan sonra adın 'Semimaru'.\"\\n\\nEvet. Geçmişi olmayan biri; gözleri artık evrenin birçok güzelliğini göremeyecek biri... Artık evrenin enginliği önüne serilmişti."
}