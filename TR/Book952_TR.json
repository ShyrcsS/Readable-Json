{
    "Book952_TR.txt": "(Bu basit notlarda bir zamanlar pek çok bilgi varmış ancak çoğunun üzeri çizilmiş...)\\nYüz Kor Çiçeğinin çekirdeğini ez ve hepsini tek seferde yut.\\n-İşe yaramadı. Tadı o kadar tatlıydı ki dişlerim ağrıdı. Eskiden insanlar böyle bir şeyin işe yarayacağını nasıl... Aman neyse, başka bir yöntem deneyelim.\\n...\\nIktomizorların büyürken döktükleri pençe kabuklarını topla, onları öğütüp toz haline getir ve cildine uygula.\\n-Bu işe yararsa ben de Hükümdar olayım! Bildiğin ölü deri yahu bu, öyle değil mi?\\n-Yine de denedim ve tabii ki işe yaramadı. Tozlar yüzümde çok tuhaf bir koku bıraktı ve yıkamayla bile çok zor çıktı. Atalarım, rica ediyorum sizden, en azından bir kerecik olsun işe yarayacak bir fikir veremez misiniz bana?\\n...\\nHer on gecede bir Kaplıca Halkının sıcak kaplıcalarına gir. Bunu on defa yaptığında tüm yaraların iyileşir.\\n-Hımm, onların kaplıcalarının Filojiston açısından çok zengin olduğunu duymuştum, bu belki işe yarayabilir...\\n-Veee hayır, yine olmadı. Bu dokuma parşömene yakından baktığımızda bir zamanlar Kaplıca Halkına ait olduğunu anlayabiliyoruz zaten. Az önce onların sahte reklamına mı kandım ben yoksa?\\n-Neyse ki zarar gören tek şey cüzdanım oldu!\\n...\\nEfsanelere göre en kadim imtihan... İlk ve en büyük olan Xbalanque, alevleri kontrol etme sanatını böyle öğrenmiş...\\nAlev Çalan Bilge... Gökyüzünde uçan adalar...\\n-Sanırım denemediğim bir tek bu kaldı.\\nNeyse ne. Denize düşen yılana sarılırmış. Madem Kaplıca Halkı topraklarındayım, bunu da bir deneyeyim bakalım."
}