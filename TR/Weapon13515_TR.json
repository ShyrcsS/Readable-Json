{
    "Weapon13515_TR.txt": "\\nGünümüzün en bilgili ozanlarının bile şarkılarını söylemediği bir çağdı o çağ.\\nEskinin uzun ömürlü canlılarının çoğu vahşi hayvanlardı fakat gözlerinde kaos vardı.\\nBir zamanlar her şeye sahip olan hükümdarın pençeleri artık çürüyüp toza karışmıştı.\\nÖtedeki dünyayı kendine hedef bilen kral, kendi yokluğunda döngüleri yönetmesi için ayları gönderdi yukarıya.\\nDirilişinden sonra ay, o çağdan kalan dağınık anıların toza dönüşen toprak gibi solup gittiğini hissetti.\\nArtık gerçek gelmiyorlardı, bir anlığına belirip kaybolan düşünceler gibiydiler.\\n\\nBir keresinde Işığın ve Alevin Efendisi'nin peşinden üç yeşim ay tahtında oturan ay iradelerini ziyaret etmişti.\\nO zamanlarda kralın tahtı boştu ve göklerden gölgeler yağıyordu, her ejder lordu ise kendi istediğini yapıyordu.\\nIşığın ve Alevin Efendisi, yıldızların arasındaki sise girip kaybolan kralın izini bulmak umuduyla ayın iradelerinden yardım istedi.\\nFakat aldığı tek yanıt, üç farklı saray salonundaki üç ayrı sessizlik oldu.\\nO günden sonra karla kaplı uçsuz bucaksız topraklar karardı, yanardağlar buzla tıkandı.\\nYine de konuşmadılar, konuşamadılar.\\nGerçi o çağ, üçün hâlâ üç olduğu bir çağdı.\\n\\nGöğün ötesinden gelen yağmacı, ezeli yaratıcının yerine geçti ve üç iradenin dünyayı döndüren yeminlerinin sahipliğini ele geçirdi.\\nFakat karanlığın yozlaştırdığı kral geri döndüğünde öfkesi sınır tanımıyordu.\\nBu nedenle Işığın ve Alevin Efendisi, eski ustasının çağrısına yanıt verdi ve uzun süredir uyuduğu sahte ölümünden uyandı.\\nLordları ve naibi yıldız keşfinden alıkoydu ve ay dövme mucizesini yeniden oluşturma çabalarına bir son verdi.\\nYeşim taçlı tanrıçalar, ejder soyunun krallığına hakikaten bu kadar kolay mı ihanet etmişti?\\nNe yazık ki cevabı bilen hiç kimse o savaştan sağ çıkmadı.\\n\\n\"Muğlak imgeler hatırlıyorum yalnızca.\"\\nBedenini yeniden inşa eden ve onun için bu silahı yapan kıza açıkladı bunu.\\nFakat kız onun tahmin ettiğinden daha zekiydi ve sorgulayan bakışlarını bastırdı.\\nO günden itibaren bu sırrı o saklayacaktı: Gök halkası parçalandığında yeşim levha gökten yere düşmüştü.\\nEjderhalar onlara ihanet eden ayların ölümüne zalimce sevindi, fakat onun için bu bir hatırlatmaydı.\\nYıldızlardaki saraylarında uzanan sessiz gölgelerin, gözleri önünde düşen Ay'ın kalıntısını nasıl sessizce sakladığını anımsadı.\\nO kalıntı şimdi kasırga mekanizmasının merkezinde yer alıyor.\\nKimsenin bilmeyeceği bir yerde gizlenerek bugün dahi güvenle saklanmaya devam ediyor."
}