{
    "Weapon11410_TR.txt": "\\nGecenin derinliklerinden gelen ani bir ışık gibi ortaya çıkan kudretli ve yüce bir uzun kılıç.\\nBugüne kadar bu kılıç bir defa bile kanla lekelenmedi.\\nSöylentilere göre, nesiller boyu soylu şövalyeler için yapılan pek çok kılıç, bu tasarımla yapılmıştı.\\n\\nKararmış kılıç kadim gecelerin karanlığına kolayca karıştı.\\nÇünkü o günlerde insanlar gece vakti ateş yakmaktan korkardı.\\nBazı ozanların şarkılarında bahsedildiğine göre, aristokrasi çağı boyunca o da simsiyah olmuştu.\\n\\nErdemli ataları hakkında hikayeler okuyup şarkılar dinlemek, genç soylunun yüreğine isyan tohumları ekmişti.\\nZamanı geldiğinde saygıdeğer evini terk etti, bu kılıcı çaldı ve sokaklarda saklandı.\\nSıradan insanlar gibi ara sokaklarda ve tavernalarda dolaştı ve asil kılıç ustalığını kullanarak zenginden çalıp fakire verdi.\\nİhtişamlı silah deposundaki kılıç, gecenin karanlığında aynı derecede asil kana sahip birinin ellerinde çatılarda ve sokaklarda geziyordu.\\nKılıcın el değmemiş kenarı kusursuzluğunu korumuştu, tıpkı yozlaşmış soyundan vazgeçen iyi kalpli hırsızın kalbi gibi.\\n\\nAncak şarap, şarkı ve gençlik solup gidecek ve pek çok şey olacaktı.\\nEn sonunda, ay ışığı altında sevgili kılıcını gömüp denizleri geçerek kaçtığında,\\nkılıcı ailesinin kasasından çaldığı geceyi anımsadı\\nve ailesine, geçmişine, geleceğine, memleketine ve kardeşi Eberhart'a ettiği yemini hatırladı:\\n\"Birazcık bile olsa, gücümü bu karanlık dünyayı tersine döndürmek için kullanmak istiyorum.\"\\n"
}