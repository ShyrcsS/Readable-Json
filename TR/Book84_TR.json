{
    "Book84_TR.txt": "Mondstadt'taki her sokakta dolaştım.\\nHava sefaletin pis kokusu ve şenliğin uğultularıyla dolmuştu.\\nAristokratların en kibirlisini gördüm,\\nVe yoksulların en zavallısını gördüm.\\nGeceleri bu sokaklar bir örümcek ağını andırır. Bazıları ziyafet çekmek için buradadır, bazıları ise onların ebedi avlarıdır.\\nGeceleri bir şangırtı duyuyorum ve bu sesin, ezilenlerin ruhlarını hapseden zincirler olduğunu biliyorum.\\n\\nGeceleri Mondstadt sokaklarında kol geziyorum,\\nAkranlarımın ve üstlerimin bir zamanlar söylediği gibi:\\n\"Biz yıldızların aydınlattığı şövalyeleriz, başınızı kaldırın ve şahit olun!\"\\n\"Çünkü bayrağımızı yıldız ışığının görkeminde yükselten bizler, Mondstadt'ın gerçek koruyucularıyız!\"\\nAma bir kez olsun başımı yıldızlara doğru kaldırmadım ya da bayrağımıza bakmadım:\\nÇünkü pis sokak köşelerinden başka yere bakamıyordum.\\n\\nYoksul seyyar satıcılar sessizce ağlıyor.\\nYaşlı askerler acıyla yüzlerini buruşturuyor.\\nGecenin ölümcül sessizliğinde,\\nAristokrasinin reddettiği genç bir kız Barbatos'tan merhamet diliyor.\\nKederli rüzgarların iç çekişi Katedral kapısını tıkırdatıyor,\\nEzilenlerin acısını yanlarında taşıyarak görkemli saray duvarlarına saldırıyor.\\n\\nHer annenin çağrısı,\\nHer bebeğin ağlaması,\\nEn sert kalkanları kırmaya yeter.\\nEn keskin kılıçları parçalamaya yeter.\\n\\nAcının sesleri tüylerimi diken diken ediyor.\\nAncak sarayda ve kalede,\\nRüzgar kutsal topraklarda aynı şekilde esse de,\\nBu sesler, insan kulağında karıncaların uğultusundan farksız."
}