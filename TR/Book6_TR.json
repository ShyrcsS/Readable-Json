{
    "Book6_TR.txt": "Mondstadt'ın dostları, hadi eğlenelim! Gönlünüzce için!\\nBarbatos'un Vennessa'nın bağlılığına yanıt verdiği gün geldi.\\nRüzgar Hükümdarı, onun kızıl saçlarını görerek bulunduğu yere indi.\\n\"Her varlığın bir adı olmalı\" diyerek sırıttı ruh.\\n\"Güzel adını, hasret duyduğum bir şarkıdan vereceğim,\"\\n\"Karşılığında ise dostluğundan başka yoktur bir beklentim.\"\\nKız neşeyle karşılık verdi ve korkuları hızla ortadan kalktı.\\n\\nBöylece Barbatos'un söylediği şarkı eşliğinde savaş alanında ilerlemeye başladı.\\nŞeytani ejder, kızın kudretinden korkup kaçtı ve insanlar sevinçle doldu.\\nŞişman aristokratlar, böylesine yürekli bir manzara karşısında masaların altına saklandı.\\nRüzgarlar, mutluluk içindeki halka \"Mondstadt özgürlüktür\" diye mırıldandı.\\nOrmandaki yalnız esintiler birleşerek tiranın göklerdeki kulesini alaşağı etti.\\nSonunda zincirlerinden kurtulan dişi aslan, rüzgar esintisinde başını dik tutarak doğruldu.\\n\\nBöylece kızıl saçlı kadının namı bilinir oldu.\\nRüzgar Hükümdarı'nın yanında şarkı söylemesiyle yüreği minnet doldu.\\nAma Barbatos, minnetini dillendirmesine gerek olmadığını söyleyerek cevap verdi:\\n\"Şu anda şarkında gerçekleşen olaylara sen vesile oldun.\"\\n\"Bana hem dostluğunu hem de adını emanet ettin.\"\\n\"Benim şarkım, özgürlüğünü kutlamak içindir.\"\\n\\nBiraz daha içelim dostlar!\\nİşte Mondstadt'ın özgürlüğü buradan gelir.\\nGündüzler gece olduğunda ve insanlarda umutsuzluk kol gezdiğinde,\\nAlev saçlı kadın Vennessa'nın cesur hikayelerini unutmayın!\\nBu topraklarda tek bir yaprak kalmasa bile özgürlük için savaşmaya değer!"
}