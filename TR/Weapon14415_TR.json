{
    "Weapon14415_TR.txt": "\\n\"Tanrın olmamı mı istiyorsun?\"\\nDev beyaz yılan, önünde duran çocuğa baktı.\\n\"Ne Deus Auri'yi ne de Narukami'yi yenebildiğim için bilinmeyen sulara kaçmaya karar verdim.\"\\n\"Işığı aramaya devam edersen ileride kayıplar yaşayacaksın.\"\\n\"Hayatımın bir değeri yok. Her şeyden sıkıldım. Kıt kanaat yaşamaktan, kafir diye kınanmaktan...\"\\n\\nBüyük yılan, yılan gözü gibi parlayan bir elmas çıkardı.\\n\"Öyleyse bu gözün üzerine yemin et.\"\\n\"Mercanlardaki hizmetkarlarımla da böyle antlaşma yaptım.\"\\n\\n\"Usta Spartacus'ün öğretilerini unuttun mu?\"\\n\"Asla bir tanrıya tapmamalıyız! Sadece kendimize güvenebiliriz!\"\\nBeyaz yılan hiçbir şey söylemedi çünkü derinliklerde yaşayan insanların isteklerine saygı duyuyordu.\\nBoş ibadetin yerine yeni bir inanç geldiğinde...\\nOnun için savaşanların şerefine saygısızlık yapılmış olmaz mı?\\n\\n\"Yemin edeceğim. Bu gözün önünde yemin edeceğim.\"\\n\"Her şey ellerimin bomboş kaldığı o andaki gibi.\"\\n\\n\"Yıllar çabuk geçti. Ada bir araya geldi. Ejderler kovuldu. Kutsal Toprak artık düzene sokulabilir.\"\\n\"Sangonomiya Hanedanı, burada toplanan Jibashiriler, halkım... Gözün önünde edilen yemin tamamına erdi.\"\\n\"Bundan sonra iki veya daha fazla taraf Enkanomiya hakkındaki anlaşmadan memnun olmazsa ya da siz ilk kararınızı değiştirirseniz...\"\\n\"Güneş kulesi isteğinizi duysun ve kendiliğinden yıkılarak bir zamanlar geçmişiniz olan ne varsa yok etsin.\"\\n\\nYılan tanrı bu son sözleri söyledi.\\nSonra da halkının kalanını yeryüzüne götürdü.\\nKutsal şehre verdiği sözü tutma zamanı gelmişti."
}