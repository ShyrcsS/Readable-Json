{
    "Book195_TR.txt": "-Sahne IV: Mum Işığı-\\nErkek Oyuncu: Fan Jie\\nKadın Oyuncu: Zixin\\nKomik Kötü Adam: Wu Wang\\n\\nPerde I\\n(Fan Jie, üzerinde bir cübbe ile sahnenin sol üst tarafında durur. Zixin sahnenin sağ tarafında yalnız başına oturur)\\n(Dongtang, appassionato)\\nFan Jie: \"Ey melun, gündüz gözüyle kız kaçırmak da neymiş! Sevdiceğim acı çekiyorken ben yas tutuyorum.\"\\nFan Jie: \"Kanun tanımayanları adaletle buluşturmak kılıcımın göreviymiş demek.\"\\nFan Jie: \"Hadi gidelim.\"\\n(Fan Jie atına biner ve Wu Wang'in sığınağına gider)\\n(Kendi kendine söylenerek)\\nFan Jie: \"Uzaklardan duyulan şen şakrak sesleri takip ederek buraya çabucak geldim.\"\\nFan Jie: \"Burası kurdun ini olsa gerek.\"\\nFan Jie: \"Zixin'i kurtaracaksam sığınaklarını dikkatle gözlemeliyim.\"\\nFan Jie: \"Güzel bir plan oldu. Başlayalım!\"\\n(Fan Jie, arka duvarın üzerinden atlayarak sahneden çıkar)\\n(Aynı anda)\\nZixin: \"Yanı başımda bir lamba ve yarım mumlar, çevremde kurtlar ve kaplanlar.\"\\nZixin: \"Böyle bir musibet kimin aklına gelirdi? Nasıl kaçabilirim bu kötülük yuvasından?\"\\n\\nPerde II\\n(Wu Wang bir kapıdan sahneye girer ve sarhoştur)\\n(Bağırarak)\\nWu Wang: \"Dilediğim yere girer, dilediğim yerden çıkarım. Ben mutsuzsam tanrılar da mutsuz olur.\"\\n(Kendi kendine söylenerek)\\nWu Wang: \"Haha, sabah bir tanesini kaçırmıştım, değil mi? Hehe.\"\\nWu Wang: \"O güzel mi güzel kızı.\"\\nWu Wang: \"Yine aktık alemlere, hep yaptığımız gibi. Şimdiyse güzel kızla buluşma vakti!\"\\n(Dongtang, andante calmo)\\nZixin: \"İşte, pervasız serseri geliyor, üstelik sarhoş. Ancak fark etmez! Titreyen mum ışığı hâlâ bende.\"\\n(Kendi kendine söylenerek)\\nZixin: \"Bana sahip olamayacaksın!\"\\n(Wu Wang, Zixin'i kovalar. Zixin, Wu Wang'a şamdan ile vurur. Wu Wang yere yığılır. Zixin rahatlayarak öne eğilir)\\n(Dongtang, andante calmo)\\nZixin: \"Fırsattan istifade etmem gerek! Hâlâ titriyor olabilirim ancak vakit kaçma vakti.\"\\n(Kendi kendine söylenerek)\\nZixin: \"Hiçbir ışık yanmıyor. Neden bu kadar karanlık?\"\\nZixin: \"Mumu yeniden mi yaksam acaba?\"\\nZixin: \"Olmaz. Yakalanırsam kötü olur.\"\\nZixin: \"Karanlıkta el yordamıyla yolumu bulsam çok daha iyi olur.\"\\nZixin: \"Evet, öyle yapacağım.\""
}