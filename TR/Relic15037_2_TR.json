{
    "Relic15037_2_TR.txt": "\\nBazıları, kaplıcanın kaynağından gelen Dağ Kolcularının yürüdükleri yola bu tüy benzeri nişanları bıraktığını söyledi.\\nBunlar hem yolu işaretlemek hem de ileride buraya gelecek olan ziyaretçilere, geçmişte birilerinin bu yolu kullanmış olduğunu haber vermek içindi.\\nGünümüzde ise bu nişanlar küllerle kaplanmış kadim şehrin ıssız köşelerinde öylece duruyordu.\\nBu nişanlar ne umutlarla bırakılmıştı ancak kimse bir daha bu yolları yürümeyecekti.\\n\\nDağ yamacında adım atmadıkları yer kalmamıştı ve ormanda dökülen her bir yaprağı çiğnemişlerdi...\\nO Dağ Kolcuları yürümeyi hiç bırakmadılar ve Natlan'ın her bir köşesini hafızalarına kazıdılar.\\nNe zaman yabancı ülkelerden gezginler veya kaşifler gelse\\nher ne kadar bu harika manzaralar onlar için eski birer çocukluk arkadaşı olsa da hevesle onlara rehberlik ederlerdi.\\nSonra kara dalgaların uzak gökleri sarıp sarmaladığı o gün gelip çattı, bir zamanlar tanıdık olan her şey artık yok olmuştu.\\n\\nBir zamanlar çocukların kahkahalarla oyunlar oynadığı bahçelerde artık yalnızca yakıp geçen alevlerden kalan küller ve kemikler vardı.\\nKabile halkının yorgunluklarını atmak için girdiği kaplıcalardan şimdi taze kan ve çamur akıyordu yalnızca.\\nAncak son kalan Dağ Kolcusunun durup yas tutacak vakti yoktu, onun yapması gereken şeyler vardı.\\nArtık bilmediği bu yola tekrar koyulacak ve bir zamanlar çok iyi tanıdığı yuvasını geri alacaktı.\\n\\nEfsaneye göre kara dalgaların tam ortasında, kötü bir ejderhanın gizlendiği kadim şehirde değeri ölçülemeyecek kadar büyük bir hazine vardı.\\nBu adeta zamanın akışını tersine döndürebilecek, acıyla kıvrandıran bugünü yakıp güzelliklerle dolu geçmişi geri getirebilecek altın bir çark gibiydi.\\nBuranın, dehşete düşmüş insanlar için etraftaki bir zalimin kurduğu başka bir tuzak olması ihtimaline rağmen\\ntecrübeli, türlü tehlikeler atlatmış Dağ Kolcusu adeta bir can simidine tutunurcasına buranın son durağı olmasına karar verdi."
}