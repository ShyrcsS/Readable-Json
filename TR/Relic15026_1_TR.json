{
    "Relic15026_1_TR.txt": "\\n\"Bolluğun sevinçleri acıyla bitmeli,\\nve tatlı anılar bir bulut gibi geçip gitmeli.\"\\nBaşlangıçta ziyafetler, çiçeklerin ve mehtaplı gecelerin hanımına; iktidar, çölün kralına ve hayat ise bitkilerin muhafızına aitti.\\nParlak gümüş ay, parıldayan altın güneş ve zümrüt tarlalar gibi üç Tanrı Kral da arkadaşlıklarını yeminle bağladı.\\n\\n\"O günlerde ay ışığı, mutluluklarını bülbüle ve güle anlatırdı.\"\\n\"Ve o kadar korkmuş ve utanmışlardı ki, karşılık olarak hiçbir şarkı söyleyememiştiler.\"\\n\"Barış ve rahatlık hüküm sürdü ve bu kaygısız cennette ne bölünme ne de talihsizlik vardı...\"\\n\"Keşke parıldayan bir serap kadar güzel bu harika günler sonsuza kadar sürseydi ve ayrılığın acısını tatmak zorunda kalmasalardı.\"\\n\\nDaha sonra zaman, gece ile gündüz arasındaki sözleşmeyi bozdu ve kadim yemini yok etti.\\nAy ışığının aydınlattığı gece kuma gömüldü ve güneş acımasız bakışlarıyla her yeri sardı.\\nTanrıların ziyafetini paylaşan rahipler ve halk, o güzel ve bir rüya kadar kısa olan o anı hatırladılar.\\nAma sonunda, rüyalar aklın pençesinden kurtulamadı ve onları bin parçaya ayıran cansız bir makinaya atıldı,\\nve o makinanın kalbinden ve karanlık kabustan yeni bir zihin ortaya çıktı...\\n\\n\"Tüm düşünceler bir, tüm planlar bir olsun.\"\\n\"Böylece insanlık efendilerin efendisi ve tanrıların tanrısı olacak.\"\\nBöylece ağıt, kralların en yalnız kralı için yakıldı\\nve yaldızlı kumlar ise kendisini bekleyen feci sonucu çoktandır biliyordu."
}