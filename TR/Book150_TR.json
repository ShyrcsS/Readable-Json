{
    "Book150_TR.txt": "O dönemde Liyue Limanı'na bir sürü egzotik eşya geliyormuş.\\nBir gece vakti Xigu'nun Antika Dükkanının işletmecisi Min'gui, yadigarlar hakkında araştırma yapıyormuş ve isimsiz bir soyluya kadim zamanlardan kalma hikayeler anlatıyormuş.\\nYeşim bir tablet hakkında konuşuyorlarmış.\\n\\nÇoğu insanın bildiği üzere, Liyue'de yeşim bir eşyanın sahtesini yapmak o kadar da pahalıya patlamıyormuş. Sahte ama güzel görünümlü bir parça yapmak ise daha pahalıya mal olurmuş ama çoğu tüccar bu maliyeti karşılayabilirmiş.\\nAsıl önemli olan sahte eşyayı gerçekmiş gibi gösterebilecek bir masal uydurmakmış.\\n\\nTıpkı dağlarda volta atan bir yeşim ustası veya enteresan alışkanlıklara sahip balıkçı bir genç gibi sıra dışı karakterlerden hikayeler, eşyanın gerçekliğini daha da iyi vurgularmış.\\nRex Lapis kuralları belirlemişti ama asla gücünü kullanarak sıradan halkı kusursuzmuş gibi yaşamaya zorlamamıştı. Çünkü kanunların ve sözleşme şartlarının amaç değil araç olduğunu biliyordu. Aslına bakılırsa, zamana yenik düşmeyen bir denge kurmak için insanların pek çok şeyin farkında olmaları ve kendi adlarına karar verebilme yeteneğine sahip olmaları gerekir.\\n\\nBalıkçı gemisinin sert patronu bu ilkeyi kavrayamamıştı. Bu yüzden altında çalışan tayfa hem ondan korkuyor, hem de onunla dalga geçiyordu.\\n\\nİnsanlar nasılsa, antikalar da aynen öyledir. Gerçekten de zanaat, kalite, nadirlik ve mükemmeliyet kolay bulunmaz ama bir yadigarın gerçek değeri geçmişinde saklıdır.\\n\\nGenç soylu, bu fikri tam anlamamış gibiydi. Bu yüzden de yeşim tabletin sahte olduğunu iddia edip onu karalamakta bir beis görmemişti.\\n\\nAma Xigu'nun Antika Dükkanında bulunan her değerli eşya, böylesine irdeleyici ve deneysel bir gözle incelenseydi değerleri dibe çakılırdı.\\n\\nTıpkı bir genç kızın yüzbaşısı için döktüğü ve sonradan ebedi incilere dönüşen gözyaşları veya fani bir kralın kendi ruhunu içine hapsederek yaptığı bu dünyadan göçmüş kraliçesinin portresi gibi...\\n\\nZamanın tozlu raflarında kaybolup gitmesi gereken bu hikayeler, bu efsaneler varlığını sürdürmüş ve hâlâ bu yadigarların içinde yaşamaya devam ediyor.\\n\\n\"Güzel hikaye. O zaman bu sahte parçayı alayım ben.\"\\nSoylu genç başını sallamış. Altın rengi gözlerinin içi gülüyormuş.\\n\\n\"Tüm bunlardan sonra hâlâ sahte olduğunu mu düşünüyorsun?\"\\nMin'gui hafifçe iç geçirmiş.\\n\\n\"Aynen öyle.\"\\nGenç soylu kendini gülmekten alıkoyamamış. Hatta dükkana girdiğinden beri ilk kez bu kadar keyifli görünüyormuş.\\n\\n\"Yeşim tabletlerin kadim birer para birimi olduğu hakkında anlattığınız hikaye, tamamen benim uydurduğum bir saçmalık.\""
}