{
    "Book611_TR.txt": "<image name=UI_UndergroundVestige_Map />\\n\\n... Vourukasha Vahası doğasına ilişkin bir araştırma... Epey ilgi çekici. \"Kutsal nilüfer\" denilen şeyin yapısı, benim ve Jakob'un bedenlerinin bir birleşimine benziyor... Buna rağmen Bay Karl ile neredeyse hiç ortak özelliği yok. Teyit edilmesi için daha fazla veri örneği gereken tuhaf bir sonuç... Shamaniyya, örnek almamıza izin vermiyor, ne kadar kaba...\\n... Kuru ekmek yedik. Reçel de neredeyse tükendi...\\n\\n... Element güçleri ile kıyaslandığında Khvarena'nın gücü daha çok ██ ile benzeşiyor... Temas ettiği tüm maddeleri ve enerjileri özümsüyor... Khvarena, ██ enerjisi ile karşıt halde olmasına benzer şekilde rağmen kendi istikrarını koruyor. Bu konuda ikisi de aynı özelliklere sahip... Tıpkı cıvanın suyla karışmaması ama birleşebilmesi gibi...\\n... Mantıken Khvarena'nın gücünün ██ gücü ile aynı olabileceği çıkarımını yapabiliriz... Bu dünyaya yönlendirilmiş olmasının bir sonucu olabilir. Belki de tam da bu tür bir düşünceden ötürü o adi Shamaniyya \"çatışma\" fikrini icat etmiştir... Daha da önemlisi, buradan hareketle Khaenri'ahlıların tuttuğu kayıtları birleştirerek onların dünya formüllerini bulabiliriz.\\n... Bugün kafam çok doluydu, o yüzden biraz daha tatlı bir şeyler yemeye karar verdim. Reçeli bitirdim...\\n\\n... Bazen onu gizli gizli ağlarken görüyorum ama onu da anlayabiliyorum. Benim tüm dişlerim çıktı ve artık bir yetişkinim ama onun üçüncü dişi daha yeni çıktı... Enstitüde bu saatte akşamüstü çayı içerdik normalde. Ama şimdi kim bilir Alain ne yapıyor...\\n... Ona da söyledim, Müdür Yardımcısı mutlaka dönecekmiş, bizzat kendisi söyledi. O sözüne sadık ve harika biri, çocukları asla kandırmayan bir yetişkin. Ancak tüm bunları gördükten sonra artık dönemeyeceğini düşünmeye başladım. Jakob'un da böyle düşündüğüne eminim.\\n... Reçelin kalanını Jakob ile beraber paylaştık...\\n\\n... Khaenri'ah kayıtlarına göre burada \"Azosit\" (bir tür enerji bloğu) üretimi yapılıyor. Çok elverişli ve en azından göreceli olarak dengeli ve güvenli görünüyor. Aslında bir tür tarım makinası için güç kaynağı olarak kullanılmak üzere planlanmış gibi duruyor...\\n... Sonuçların pek etkileyici olmamasının sebebi, seçtikleri nesnenin herhangi bir iradeden yoksun, saf bir element gücü olmasından kaynaklanıyor. Tıpkı Müdür ile bir Su Bodurlopu arasındaki fark gibi. Yapısına bakıldığında ölmemesi gerek. Yani en azından umarım ölmez...\\n\\n... O kadar zayıf ki. Önlem almazsak Fontaine'e dönecek kadar dayanmamız pek mümkün değil...\\n... Bu gücü kullanabilmeli... Öfke. Ancak birbirinden bu kadar uzakta olan evleri bile su bastığını düşünürsek böyle bir güce karşı direniş göstermesi anlaşılabilir. Yine de Jakob'un hayatını korumalıyız. Ne de olsa Nergis Haçı Enstitüsü...\\n... Bilincini yitirdi... Ancak gücün doğru ya da yanlış olarak sınıflandırılmasının mümkün olmadığını düşünüyorum. Yetişkinler çok bilgiçler...\\n... Bugün bir şey yemediğimi fark ettim. Bugünkü yemeğim reçelsiz kuru ekmekti sadece...\\n\\n... Bilinci yerine geldi... Jakob unuttu, bu yüzden Bay Karl işkillendi. Yine de sahte günlük şimdilik iş görmeli...\\n... Bu süreçte enteresan veriler elde edildi... Khaenri'ahlıların bıraktığı belgelere ve bu verilere göre bazı formüller elde edebiliriz...\\n... Hem kutlama yapmak hem de Jakob'un besin alımını desteklemek için (buna ihtiyaç yok aslında ama ona oyuna devam etmesini söyledim) Bay Karl yemiş topladı. Onları kaynatıp kalan şekeri de kullanarak reçel yaptık ama olsun. Her şey planımıza uygun giderse yakında geri dönebileceğiz...\\n\\n... İkinci su baskını döneminin sonuna kadar takip etmek mümkün (İkisini daha iyi ayırt edebilmek için avluyu sular altında bırakan ilk olaya, birinci su baskını dönemi demeye karar verdim! İsimlerin çok benzer olması Jakob'un yanlış veri girmesine sebep oldu)...\\n... İtiraf etmek istemesem de hesaplamaları ne kadar yaparsak yapalım sonuç değişmiyor. Jakob'un sonuçları ile karşılaştırdım... İnanılır gibi değil. Bu bir yok oluş mu demek? Acaba kaçırdığım bir değişken mi var? Hesaplamaları yarın tekrar kontrol etmem lazım...\\n\\n... Sonuçlar, Lucine Çeşmesine atılmış madeni paralar kadar net ve parlak! Jakob da benzer manzaralara şahit oldu... Bir yol olmalı... Hayır, bir yol olmak zorunda...\\n... Süreç içerisinde bir çıkış fikri aklıma geldi... Hesaplanan sonuç değişmese de, arıtma yöntemi... Onun gücüne yansıtılacak olursa... O zaman belki içindeki \"iradeyi\" ortaya çıkarabiliriz. Bu yöntemle... Darbeye karşı direnebilir...\\n\\n... Yarın Fontaine'e dönüş yolculuğumuz başlayacak. Müthiş faydalı bir gezi oldu ve kazanımların çoğu uygulanabilecek... Felaketin daha büyük hale gelmesi önlenmeli. Detaylı bir plan yapılmalı. Jakob ve benim yapamayacağımız bir iş değil. Jakob henüz çocuk olduğundan korkuyor fakat şimdiden çoğu yetişkinden çok daha güçlü. Alain ile birlikte bu felaketi engelleyebileceğimize eminim.\\nDöndüğümüzde Alain ile konuşmalıyız.\\n"
}