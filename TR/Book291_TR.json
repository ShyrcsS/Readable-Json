{
    "Book291_TR.txt": "On üç yıllık bir barıştan sonra devletlerin savaştığı bir çağ başladı.\\nMerkezden en uzakta olan kuzeyli devletler de dayanamayıp nihayetinde kendilerini savaşın alevleri arasında buldu.\\nÇoğu savaşta olduğu gibi kaybeden taraf, ağır bir çatışmadan sonra belli olurdu. Kaybedenin şehirleri alevler içinde harabelere dönüşür, soyluları ve destekçileri dağlara kaçardı.\\nSonucun böyle olması normaldi.\\n\\nAma çağın dönüm noktasında, oraya incelikle tasarlanmış giysiler giyen gezgin bir samuray geldi.\\nYok, bu giysiler için \"incelikle tasarlanmış\" değil de, şey demek daha doğru olabilirdi...\\nEvet. Gelen samuray, kadın kıyafeti giyen bir adamdı.\\nSamurayın yanında kendisinin tam zıttı duran, tuhaf derecede büyük bir erkek haorisi giyinmiş küçük bir kız da vardı.\\nSıra dışı bir ikili oldukları kesindi.\\nFakat ikisi dağların eteğindeki kontrol noktasına geldiğinde, durumlarının pek farkında değil gibiydiler.\\nTabii kontrol noktasında nöbet tutan asker, bu ikiliyi hemen durdurdu.\\n\"Kimsiniz?\"\\nBu sıradan bir soruydu ama bu sefer gerçekten merakla sorulmuştu.\\n\"Gördüğün gibi sıradan iki yolcuyuz.\"\\nBu cevap hiç ikna edici olmadı.\\nAma soruyu soran asker, samurayın ses tonundaki güven yüzünden biraz tereddüt etti.\\n\"Şey... Sizi şöyle alabilir miyim?\"\\n\"Hımm. İşe yaramadı demek...\"\\nSamuray hayal kırıklığına uğramıştı adeta. Bir anda yere üç asker düştü.\\n\"Başından beri planın buydu, değil mi? Seni üçkağıtçı.\"\\nDedi küçük kız arkadan kısık sesle."
}