{
    "Book19_TR.txt": "-Vera'nın Melankolisi-\\nSachi, Ike ve Prenses, Vera'yı hayata döndürmek için yirmi yıl süren heyecan dolu muhteşem bir yolculuğa çıktı. Yolculukları esnasında üç arkadaş, Sinyor Inferno ile savaşmaktan tutun Yıldız Yutanı katletmeye kadar birçok şey gerçekleştirdi. Hatta iki galaksiyi ve Galaksi İmparatorluğunu kurtaran bu üçlü, dört farklı acımasız yıldızlar arası solucan türünün kökünü de kazıdı.\\nVera gözlerini açtığında, kendini artık kozmik bir kahraman olan Sachi'nin kollarında buldu.\\nAndromeda'daki baskın türler için yirmi yıl birkaç saniyeden farksız olduğundan, Prenses her zamanki kadar güzeldi ancak yüzünde mutluluğunu ve şaşkınlığı gösteren ilginç bir ifade vardı.\\nMaceraları esnasında bir gözünü kaybeden Sachi, artık uzun boylu ve yapılı bir delikanlıydı. Gözyaşları Vera'nın omuzlarına damlıyordu. Hâlâ kolayca ağlayan biri olsa da artık eskisi kadar akılsız değildi.\\nIke, geçen yıllarda çok değişmemişti ve hâlâ eskisi gibi gülümsüyordu.\\nHazırlanmaya başlayan Ike, \"Ben zamanın yankısından ibaretim.\" dedi. \"Daha önce de demiştim. Dengenin kadim kuralları benden biraz daha güçlü olduğu için geçmiş geleceği değiştiremez. Ancak sonsuz ihtimallere sahip gelecek, dünyayı kurtarabilir.\"\\n\\nIke, Sachi'yi yirmi yıl önceki haline, yani yolculuğa çıktıkları günkü haline döndürdü. Dört arkadaş arasında sanki hiçbir şey değişmemiş gibiydi ancak bir zamanlar ortak paydaları olan masumiyeti kalıcı olarak kaybettiklerinin farkındaydılar.\\n\"Benim yüzümden çocukluğunu yaşayamadığın için özür dilerim.\" dedi Ike, Sachi'ye. \"Artık hak ettiğin gençliği yaşayabilirsin.\"\\n\"Senin için evrendeki tüm harikaları gördüm ve çocukluğum bu şekilde sona erdi.\" dedi Sachi, kaderindeki kızın önünde tüm cesaretini toplayarak. \"Sen yanımda olmazsan asla gençliğime ulaşamayacağım.\"\\n\\nVera'nın cevabı ne olacak?\\nEditörün notu: \"Vera'nın Melankolisi\"nin yazarı, kitabın ilk dokuz cildinden elde ettiği gelirle hayatını yaşamaya gitti. Evrende bir yerlerde ona rastlarsanız, lütfen ona bir sonraki cilde acilen ihtiyacımız olduğunu anlatmamıza yardımcı olun."
}