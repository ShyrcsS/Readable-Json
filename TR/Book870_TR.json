{
    "Book870_TR.txt": "...\\n\\n... Bir Hazine Avcısı olarak kayıt bırakmamam gerekir aslında, ancak bu hazine avı için her yerden insan topladık. Bu nedenle hazinenin adil bir şekilde dağıtılması için bu kaydı bırakmaya karar verdik...\\n\\n... Hedefimiz Petrichor kasabası. Zambak Haçı Derneğinin gizli hazinesinin orada yattığı ve efsanevi Solgun Kale'nin de orada olduğu söylenir. Daha da önemlisi, topladığım istihbaratlara göre orası aynı zamanda efsanevi haydut Juliano'nun da son sığınağıymış...\\n\\n... Aklım almıyor. Böylesine küçük bir ada gerçekten hazine yutan dipsiz bir boşluk olabilir mi? Neyse, her halükarda bu sefer bir şeyler bulacağımıza eminim...\\n\\n... Yolculuk sorunsuz ilerliyor. İşleri kolaylaştırmak için maceracı kılığına girerek kasabaya gideceğim. Umarım mürettebatın geri kalanı sakin kalabilir...\\n\\n(Sonraki birkaç sayfadaki yazılar okunamıyor, yazıların üzeri tekrar tekrar çizilmiş. Okunabilen bir sonraki bölümdeki el yazısı öncekinden tamamen farklı görünüyor.)\\n\\n... Ahaha! Bu sefer haydutlar gibi kaçtık! Birkaç aksaklık yaşamış olsak da Karanlık Lord'un hazinesinden bir sürü parça aldık. Şimdi kuzeydeki köyümüze dönüp asker toplayacak ve at satın alacağız. Erinnyes'in peşinden giden o çılgınlara Fontaine'i kimin yönetmesi gerektiğini göstereceğiz...\\n\\n... Kaç gün geçti? Üç mü? Kara görünmüyor, her tarafımız uçsuz bucaksız sisle kaplı...\\n\\n... On gün mü oldu yoksa dokuz mu? Artık ayırt edemiyorum. Daha fazla hazine toplamak için erzakımızın çoğunu attık. Yiyeceğimiz azaldı...\\n\\n... Kahrolsun böyle iş! Topladıklarımızın hiçbiri hazine değilmiş! Hepsi taş parçalarından ibaretmiş, taş! Ne yaptık biz? Nasıl böyle oldu...\\n\\n(Günlük aniden sona eriyor.)"
}