{
    "Weapon14426_TR.txt": "\\nGeçmişin ve bugünün kıyıları arasında,\\nengin, uçsuz bucaksız bir gökyüzü, sınırsız bir özgürlük diyarı vardır orada.\\nÇiçekler toprağa salsalar da köklerini, yine de isterler sonsuz gökleri,\\nolmasa da kanatları, denerler yine de yukarılara yükselmeyi...\\n\\nÇiçeklerin kaderi, toprağın derinliklerindeki köklerine bağlıdır ya hani,\\nkarahindibaların kaderi de görmektir göklerin özgürlüğü ve yüksekliğini.\\nBitmek bilmez mavi gökyüzü yansıtır altındaki dünyayı,\\nbeyaz bulutlar süsler sakin ve huzurlu havayı.\\n\\nDirayetli karahindibalar ve yabani kasımpatılar gibi,\\nyeşil yeryüzünün halkı da dinler özgürlüğün davetini.\\nDespot fırtınaların ve acı kışın zulmüne uğramış olabilir,\\nsahip gördükleri değerler bozulup yozlaşmış olabilir,\\n\\nlakin göklerdeki rüzgarları öven gelenekler kaldığı sürece,\\nbu pek değerli özgürlük nesilden nesile kutlanmaya devam ettiği sürece,\\ninsanlar da karahindiba tohumları gibi göklerde uçmaya devam edecekler,\\nşevk dolu ruhlarıyla sınırsız ve prangasız bir özgürlüğün peşinden gidecekler."
}