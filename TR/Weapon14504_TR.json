{
    "Weapon14504_TR.txt": "\\n\"Bu, yeminimizin bir simgesi ve sana karşı benim meydan okumamdır.\"\\n\"Tüm bilgeliğim, bu taş kilidin içinde gizlidir.\"\\nKolları kabarık bir elbise giyen o genç kadınla karşılaştığında, onun başta vakur tavırlar sergilediğini ancak bu nişanı ona gösterdiğinde, kadının birden neşelendiğini hatırladı.\\nNe saçma bir durumdu bu. Aralarında resmi bir anlaşma bile yoktu. Kendi gayelerinin peşinden giderken yolları kesişen iki kişiden ibarettiler sadece.\\nİlk kez karşılaştıklarında etraflarındaki manzara unutulacak türden değildi. Parlak Zambaklar her yerde çiçek açmıştı.\\nGenç kadının bu Parlak Zambakların ortasında söylediği son sözleri de hatırlıyordu.\\n\\n\"Sıradan insanlar, toz tanesi kadar küçük ve narindir.\"\\n\"Yaşamlarının, felaket ya da savaş yüzünden bir anda sona erebileceğini biliyorlar ve bu yüzden yürekleri korkuyla doludur.\"\\n\"Bu korku da onları daha zeki olmaya iter. Ben bunu anlıyorum.\"\\n\"Fiziki güçlerimiz arasında büyük bir uçurum olduğu için hünerlerime ve zekama başvurmam gerektiğini düşündüm.\"\\n\"Senin kas gücün ve benim zekam sayesinde, bu şehir hiç şüphesiz şaha kalkacaktır.\"\\nBedeni toza dönüşürken, yüzünde buruk bir gülümseme vardı.\\n\"Sanırım birlikte çıktığımız yolculuk sona erdi. Şu taş kilidi de unut gitsin, olur mu?\"\\n\\n\"Bu, yeminimizin bir simgesi ve sana karşı benim meydan okumamdır.\"\\n\"Tüm bilgeliğim, bu taş kilidin içinde gizlidir.\"\\n\"Şayet kilidi açabilirsen...\"\\nAradan yıllar geçmiş ve ne o kilidi açabilmiş, ne de bu yarım kalmış cümlenin sonunu öğrenebilmiş.\\nYıllar içinde o yabani Parlak Zambaklar da birer birer solup gitmiş.\\n"
}