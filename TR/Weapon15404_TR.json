{
    "Weapon15404_TR.txt": "\\nBir zamanlar Mondstadt'ı yöneten soyluların kullandığı uzun yay. Yüksek kalite malzemeler ve usta işi bir hünerle yapılmıştır.\\nBu nedenle, nesiller sonra bile hâlâ ilk günkü kadar güçlüdür.\\nAvcılık, bir zamanlar soyluların eğlencesiymiş.\\nAvcılıkla birlikte, güçlerini doğal yaşamda göstermişler ve avlarını insanlarla cömert bir şekilde paylaşmışlar.\\nNe yazık ki mertlik bozulmuş, saltanatları da sona ermiş.\\n\\nAyaklanmanın ardından, Mondstadt'ı uzun zamandır yöneten Lawrence Klanı devrilmiş.\\nYeni kurulan Favonius Şövalyeleri, hayırsever bir yönetim olduğunu göstermek adına, sürüncemede kalmış soruşturmaların gereksiz olduğuna karar vermiş.\\nLawrence Klanı kısa süre içinde asla geri dönmemek üzere Mondstadt'tan sürülmüş.\\n\\n\"Sürgüne gittiğimizde, babamın halkın ihanetine, şanlı bir devrin bitişine ve tarihin son bölümüne kederle iç çektiğini gördüm.\"\\n\"Biz memleketimize veda ederken, bir zamanlar tebaamız olan insanların kırlarda kutlama yapışını izledik.\"\\n\"İhanet edenin, şanlı bir devri bitirenin ve tarih kitaplarının kapağını kapatanın aslında bizler, yani Lawrence Klanı olduğunu yıllar sonra fark edebildim. Artık Mondstadt, her zaman olması gerektiği yerdeydi.\"\\n\\nVennessa, çökmekte olan kuleyi deviren son darbeydi. Öfkenin kıvılcımları çoktan harlanmıştı ve sır perdesi zaman zaman aralanıyordu.\\nİnsanların gizli gizli övdüğü hayalet hırsız. Ölümü görebilen kadın. Devrim isteyen Göçebe Kumpanyası.\\nDireniş ruhu, Mondstadtlıların kanında vardır.\\n"
}