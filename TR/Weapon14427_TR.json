{
    "Weapon14427_TR.txt": "\\nİnsanlar sık sık şarkılar söyler, hikayeler anlatır\\nbir araya geldikleri bu keyifli ziyafetlerde.\\nBenim de içimden size yeni bir şarkı söylemek geldi:\\nTelleri tıngırdatacak ve o ezgiyi mırıldanacağım.\\nŞarkım bir hikayeyle başlar,\\nkahramanı ise kadim atalarımızdan yiğit dev Tupac'tır.\\n...\\nBunu duyan genç kahraman Tenoch küplere bindi,\\ntıpkı hiddetli bir timsah, gururlu bir geyik gibi.\\nAsasını havaya kaldırdı ve Tupac'a şöyle dedi:\\nDenizden neden çıktın? Dalgaları neden aşıp geldin?\\nAtan Uenuku bile buna cesaret edememişti.\\nBana meydan okursun demek, o halde seni balıklara yem edeceğim!\\n\\nBunu duyan dağlar kadar kudretli Tupac bir kahkaha patlattı,\\ntıpkı hiddetli bir gergedan, heybetli bir deve kuşu gibi...\\nBoynuz kadehini sıkıca kavradı ve cevap verdi:\\n\"Senin gibi çelimsiz biri bana ufacık bir zarar verebilir mi ki?\"\\nBu boynuz kadehi bana ve yurttaşlarıma ait.\\nBunu elimden almak için önce beni ezip geçmelisin!\\n\\nDağlar kadar kudretli Tupac her daim böyle yiğit bir kahramandı.\\nSöylenene göre bir öfke anında çıplak elleriyle dağları devirmiş,\\noluşan kayaları ise yeryüzüne fırlatarak kaplıcaları fokurdatmış.\\n(Günümüzde de Tupac'tan miras kalan\\ngüneybatıdaki o kaplıcaları görmek mümkün.)\\nBir keresinde tek başına iki kuyruklu devasa bir balinayla savaşmak üzere denize açılmıştı,\\nsonunda yaratığın dişlerini koparmış ve hatıra olarak saklamıştı.\\nTupac'ın kalbi de zamanın kaplıcaları gibi hiddetli ve dizginsizdi.\\nToy kahraman Tenoch onunla nasıl aşık atabilirdi ki?\\n...\\nDağlar kadar kudretli Tupac, geçmişte yaşanan olayları hatırladı.\\nZamanında boynuz kadeh için Tenoch'a kafa tutmuştu.\\nDağlar kadar kudretli Tupac, alevlerin efendisinin huzuruna çıktı,\\nardından ona boynuz kadehini sundu.\\nKadehini sundu, son umudunu temsilen,\\nalevi başının üzerinde tuttu, son umudunu temsil ettiğinden,\\nalevi başının üzerinde tuttu, son nefesini verirken,\\nyeminini bozmadı, gözlerini yumarken.\\n...\\nBenim hikayem burada bitse de gençler asla unutmamalıdır\\nsöylediğim bu sözleri, bu kadim efsaneleri.\\nBabam altın renkli deniz meltemi eşliğinde şarkılarla anlatırdı,\\nannem de öğretti bana, ben henüz genç ve toy bir çocukken.\\nKaranlık zamanlar geldi geçti, felaketler son buldu.\\nO kaplıcaların üzerinde her daim şarkılar söylenir, akşam karanlığı çökerken ziyafetler başlardı.\\nHeyhat gelecek nesiller bu uyarımı asla unutmasın:\\nŞu iki şeyden asla ödün vermeyin! Birlik ve verilen sözler."
}