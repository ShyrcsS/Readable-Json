{
    "Book188_TR.txt": "Dietrich, Lawrence ailesinin düşüşüne tanık oldu.\\nKim bilir annesinin kediciği nereye gitmişti. Kafası karışık babası ve histerik annesi çok yakınındaydılar ancak Dietrich ne kadar bağırırsa bağırsın ona kulak vermiyorlardı.\\n\\n\"Hav...\"\\nDietrich kafasını öne eğdi ancak yeniden konuşmaya fırsat bulamadan yer yarıldı ve içinden çıkan bir çift yaşlı el onu boğazından yakaladı.\\nSonra yere düştü ama düşüşü sona ermeyecek gibiydi, en sonunda kendini yaşlı cadının ayaklarının dibinde buldu.\\nDüşüşün hiç acıtmamış olmasına şaşırdı.\\n\\nBir şey Dietrich'in tasmasına yapıştı ve Dietrich, bedeninin havaya kaldırıldığını hissetti.\\nEtraf karanlıktı. Görebildiği tek şey altında duran ve ne olduğu belirsiz siyah bir sıvıyla dolu kazandı. İçinden buharlar çıkan kazan fokur fokur kaynıyordu. Kazanın içinde katı maddeler olduğunu gördü. Dikkatle baktığında, örümcek ağları ve zehirli örümceklerin kemikleri gibi birtakım maddeler gözüne çarptı.\\nNottfriga kulağına fısıldadı: \"Artık son malzememi, yani seni de bulduğuma göre... Seni kazana attığımda sonsuz yaşam yahnim tamamlanmış olacak. Hahaha!\"\\n\\n\"Hav! Hav! Hav!\" Beni serbest bırak seni alçak cadı!\\nDietrich tüm gücüyle çırpındı ancak bugüne kadar bir türlü çıkaramadığı tasmasının bu kadar kolay bir şekilde çıkacağını düşünemedi.\\n\"Ha-\"\\nBöylece Dietrich kazanın içine düştü...\\nArtık yalnızca uluyan rüzgarı ve Nottfriga'nın çılgın kahkahalarını duyuyordu."
}