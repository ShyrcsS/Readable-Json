{
    "Book436_TR.txt": "Ey Nagarjuna,\\nSayısız formdaki Khvarena'nın yardımıyla, bu sonsuz felaket ülkesini kutsuyorum.\\nHiçliğin en derinlerindeki pislik ilk krallığı lekelediğinde,\\nBilgeliğin Efendisi'ne yardım eden şanlı Khvarena sonsuz forma dağıldı.\\nHüzün Nehri'nden geçtim ve Amritadan su içtim.\\nBilgeliğin merhametli ışığı dört köşeyi aydınlatsın diye iyiliksever ruhlara bir yol açtım.\\n\\nEy Nagarjuna,\\nSayısız formdaki Khvarena'nın yardımıyla, çiçek denizinde iyiliksever ruhları besledim.\\nBakın, çimenler ve ağaçlar tanrısının soyundan gelen, Khvarena'nın aydınlattığı ruh.\\nBakın, felaketle durmadan savaşan kahramanlar, Dhev'in düşmanları.\\nDünyevi olmayan karanlık bile vücutlarını aşındıramazdı.\\n\\nEy Nagarjuna,\\nSayısız formdaki Khvarena'nın yardımıyla, bu kokuşmuş toprakların ölülerini aştım.\\nGünahsızları günahlarından arındır ki, ızdıraptan arınmış saf bir ülkede yeniden doğsunlar.\\nYeryüzünün çakralarında her şeyi doğuracak kader tohumları bulunur.\\nDünyevi alemin geçici felaketleri ve ihtişamları, mevcut tohumların yanılsamasından başka bir şey değildir.\\n\\nEy Nagarjuna,\\nSayısız formdaki Khvarena'nın yardımıyla, göklerdeki hiçliği temizledim.\\nHiçliğin derinliklerinden fışkıran pislik sonunda geri çekildi,\\nDahri'nin mirası da kanunlara teslim oldu.\\nBinlerce şarkı bir arada söylendi ve şiddetli yağmurlar bir süre dindi.\\n\\nEy Nagarjuna,\\nKara dalga yeniden ortaya çıkarsa ve kara hiçlik geri dönerse\\nBu kutsal şarkıyı söyleyin ve yenilmez Khvarena için dua edin.\\nEbedi Khvarena yükselişimizde bize rehberlik etsin.\\n"
}