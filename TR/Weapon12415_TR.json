{
    "Weapon12415_TR.txt": "\\nEfsaneye göre bin yıl önce, aptal kralın kumların altına gömüldüğü dönemde,\\nömrü çok da uzun olmayan şehir devletler çorak, uçsuz bucaksız, yaldızlı topraklara dağılmıştı.\\nBu büyük kılıç bir zamanlar tiranın cariyesi olan dansçı Makhaira'ya ait.\\nAcımasız kılıç dansıyla kralın lütfunu, prensin ilgisini kazandı.\\n\\nÇöken krallığın asil kralı, aşırı şişman ve kendini beğenmişti. Tüm gün boyunca eşsiz yemekler yer, şarap içer ve avlanırdı.\\nTıpkı çökmekte olan o çağın diğer krallarının da yaptığı gibi kendini sonu gelmeyen zaferlerle, yıkımlarla ve ganimetlerle şımartıyordu.\\n\\nHer şey gecenin karanlığına gömülüp gittiğinde ay ışığı çılgın krallığa sakinlik getirdi ve oradaki her şey uykuya daldı.\\nŞişman tiran bu uyuşukluğa dayanamadı ve Perilerin bulanıklaşan sesleri arasında derin bir uykuya daldı. Horlaması adeta gök gürültüsü gibi sarayın her yerinde yankılandı...\\nEtkileyici cariye yıkımın sinyallerini çoktan almıştı. Bu yüzden kılıcını parlatıp son bir dansa hazırlandı.\\nGenç prens de yıkımın belirtilerini önceden görüp gece, perişan haldeki Makhaira ile görüşmeye geldi.\\n\\n\"Yanıp kavrulan kumlardan gelenler eninde sonunda geldikleri yere gömülüler. Her ne kadar çölde geceleri dondurucu soğuklar olsa da kaderindeki ateş asla unutulmaz.\"\\n\"Eğer bu senin kararınsa lütfen bana bir iyilik yapıp uzun zaman önce çökmüş bu ülkeye küçük de olsa katkıda bulunmama izin ver.\"\\n\"Minik bir intikam ikimizin de yüreğini hafifletecek. Şu av bağımlısı, şımarttığı şahin tarafından öldürülecek.\"\\n\"Bir Cin olan annem bana yedi katlı kılıç dansını öğretti. Eğer tahtı senin için kazanırsam artık başkalarına dil döküp onları yüceltmek zorunda kalmayacağım, bu da beni fazlasıyla memnun eder.\"\\n\\nKrallığın yıkımını getirecek plan o yatakta kurulmuştu ve aşıkların sözleri de keskin bıçaklardı.\\nTiran böylece yakıcı kumlar ülkesine kötü bir şekilde döndü ve krallıkları ve haremleri fethetmenin en büyük sebebi ortadan kalkmış oldu.\\nŞehir devletin yükselişi ve çöküşü, iyiliğin ve kötülüğün küçük bir buğday tanesi gibi devasa bir değirmen taşı tarafından ezildiği bir sarhoş rüyasıydı.\\nKılıç dansı ustası cariye sonunda kraliçe olmayı başaramadı ve hayatta kalıp bu hikayeyi anlatabilen bilge hakim de gözlerini kaybetti.\\nHer şeyi yutan girdap tarafından kum denizine atılanlar, orman tarafından yutulmadan hemen önce gezgin ya da paralı asker oldular..."
}