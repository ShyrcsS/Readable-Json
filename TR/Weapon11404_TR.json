{
    "Weapon11404_TR.txt": "\\nMondstadt'ı yöneten bir soylu tarafından kullanılan uzun bir kılıç. Yüksek kalite malzemeler ve usta zanaatkarlıkla üretildi.\\nBu nedenle nesilden nesile aktarılmış haliyle bile hâlâ çok keskin.\\nKılıç ustalığı, bir zamanlar soylular için zorunlu bir beceriydi.\\nAncak amacı onu savaşta kullanmak değil, bilgeliği ve zarafeti artırmaktı.\\nNe yazık ki bilgelik ve zarafet neredeyse unutulup gitti. Kılıç ustalığıysa yalnızca bir formalite haline geldi.\\n\\nİki bin altı yüz sene öncesi, Mondstadt'ın en kadim yerlilerinin çağıydı.\\nYeni Rüzgar Hükümdarı'nın belirmesinin ve dünyayı yeniden düzenlemesinin ardından, kutsal bir yemin ettiler:\\n\\n\"Hep Mondstadt için. Mondstadt'ın yemyeşil ovaları, tepeleri ve ormanları için. Her zamanki gibi gelişmeye devam etsinler.\"\\n\"Hep Mondstadt için. Mondstadt'ın, soğukluğu ve baskısı büsbütün aynı olan kar fırtınasından ve tiranından sonsuza dek kurtulması için.\"\\n\\nİster insan zulmü ister canavar istilası olsun, gelecek Mondstadt'a nasıl dertler getirirse getirsin, korunma yemininin yazılı olduğu tablet yok edilse dahi\\nyemin, üzerine titreyen bir aşık gibi Mondstadt'ı nazikçe okşayan, sevecen bir baba gibi Mondstadt'ı sıkıca savunan rüzgarlarla sonsuza dek sürecek.\\n"
}