{
    "Relic15035_4_TR.txt": "\\nCehalet perdesinin Açık Denizi sardığı bir çağdı ve Tüm Suların halkı henüz aydınlanmamıştı.\\nBir zamanlar kızıl kumların ve karanlık dağların arasında, vatanını kaybetmiş bir tanrı vardı.\\nBir zamanlar vahaların şarkıcısıydı ama kadim vatanı, Kavurucu Güneşin Efendisinin müthiş ışığı altında kaybolmuştu.\\nKum Kralının tahtına hizmet etmek istemeyen vatanını kaybetmiş olan tanrı, gezgin olmaya karar verdi.\\n\\nIşıksız hiçliğin derinliklerinde, tüm suların kaynağının olduğu yerde, hiçbir tarihi olmayan bir şehir var.\\nAçık Denizi kendi mezarı yapmaya niyetlenen bu evsiz kişi, yanlışlıkla şehrin bu topraklardan bile daha eski olan harabelerine girdi.\\nUçsuz bucaksız koridorlardan geçerek yıkık tapınağın merkezine, gümüş beyaz sedirin altına geldiğinde\\nunutulmuş şehirde yaşayan tek canlılar olan, gümüş ağacın etrafında dönen altın arıların fısıltılarını duydu:\\n\\n\"Ey uzaklardan gelen Gezgin, seni buraya getiren şey bir tesadüf değil, kaderin cilvesi.\"\\n\"Bir zamanlar gümüş ağacı koruyan elçiydim ama geçen uzun zaman içinde aklımı ve formumu kaybettim.\"\\n\"Yine de gözlerim geleceği görebiliyor. Ey Gezgin, bir kez daha şehirlerin ve halkın olacak.\"\\n\"İnşa ettiğin ulus gelişip serpilecek ve bir gün tüm Açık Deniz üzerinde sen hüküm süreceksin.\"\\n\"Onlara uygarlık ve adalet getireceksin ama sonunda adalet onların çöküşü olacak.\"\\n\"Sonunu bilmene rağmen yine de o yolculuğa çıkmak istiyorsan sana yukarı giden o yolu göstereceğim...\"\\n\\n\"Ey kehanette bulunan Altın Arılar, kaderin hükmünde seçim yapmaya hakkım var mı?\"\\n\"Eğer gerçekten seçme şansım olsaydı işte o zaman, bahsettiğin değişmez sonu değiştirebilirdim.\"\\n\\nBu sözler ağzından dökülürken, susuz çukur bir gümbürtüyle parçalandı ve gümüş ağaç altın bir gemiye dönüştü.\\nBu, daha sonra senfoniyi çalacak olan şanlı kral ile elçi Sybilla'nın ilk karşılaşmasıydı."
}