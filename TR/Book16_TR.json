{
    "Book16_TR.txt": "Dördüncü şiir:\\nCeli upa celi\\nSada shato lata\\nKuzi unu ya zido\\nUnu dada\\n\\nDağ şamanlarının şarkısı. Kabile liderinin verdiği tepkiye bakılırsa, bu şarkının dağ yabanileri için özel ve felsefi bir anlamı var sanırım. Ana akım akademik çevreler, bu şarkıyı saçma bulabilir. Oturmuş görüşlere şüpheyle yaklaşma gibi bir niyetim yok ama belirtmem gerekir ki dağ yabanilerinin felsefi bir konudan bahsetme ihtimali bile beni büyülemeye yetiyor. Hatta bu konu derinlemesine bir araştırmayı hak ediyor gibi.\\n\\nBeşinci şarkı:\\nNini movo muhe yoyo\\nNini movo mimi tomo\\nLata movo mosi yoyo\\nCeli movo celi yoyo\\n\\nTıpkı Mondstadt halkı gibi, rüzgara tapan dağ yabanisi kabilesi de sıklıkla içkiyi fazla kaçırıp Rüzgar Hükümdarı'na bitmek bilmeyen methiyeler düzer. Bu şarkıyı genellikle sarhoş olduklarında söylüyorlar.\\n\\nAltıncı şarkı:\\nUnu, unu\\nYaya ika kundala!\\nUnu, unu\\nMita dada ya dala?\\nUnu, unu\\nKuzi mita dada ye\\nMita dada-a-mimi\\n\\nDağ yabanilerinin yalnızca kurban adama sürecinde söylediği dini bir kaside. Genellikle bu kasideyi söylerken tempo oluşturmak adına, en zayıf kabile üyelerinin sırtlarına kalaslarla vurarak ritim tutuyorlar. Oldukça acılı olmalı.\\n\\nYedinci şarkı:\\nMimi movo\\nMimi sada\\nMimi domu\\nDomu upa\\nGusha dada\\n\\nAy ışığı altında ateşlerin etrafına toplanıp şarkı söyleme geleneği, birçok dağ yabanisi kabilesi için geçerli gibi. Bu da gecenin sonunda kabile liderinin o ateş etrafında toplanıp söylediği şarkılardan biri. Şarkının sonunda kabile lideri üç kere \"nunu\" diye bağırıyor. Büyük ihtimalle bu kelime \"uyku\" anlamına geliyor."
}