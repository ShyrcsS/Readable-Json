{
    "Costume340020_TR.txt": "Mevsimin değişmesiyle havalar giderek soğudu ve Chihu Kayalığı'ndaki tüm dükkanlar yeni sezon için hazırlanıyordu.\\nGiyim mağazalarındaki ferah yazlık giysilerin yerini kadife paltolar ve kürk elbiseler aldı.\\nKışlık giysilerini yeni giymeye başlamış olan Xiangling, Wanmin Restoranındaki yemeklerin de mevsime göre değişmesi gerektiğini düşündü.\\nSoğuk fasulye çorbaları tükenmişti ama yeni sezon için neler yapacağını henüz düşünmemişti.\\nMantıken, insanların mevsimlere göre beslenmeleri gerekir. Sıcak havalarda buzlu yiyecekler, soğuk havalarda ise acılı yiyecekler yemek icap eder.\\nKalplerin, yağan kar taneleri gibi soğuk olduğu günlerde ise sıcak ve doyurucu yemeklere hasret kalır insan.\\nSonuçta ağzı ısıtan şey, kalbi de ısıtır.\\nSıcak ve doyurucu denildiğinde de akla güveç gelir. Güvecin iyisi de oğlak etinden olur.\\nSonuçta arkadaşlarla yenilen bir tabak oğlak güveç yılı sonlandırmanın en iyi yoludur.\\nEğer Xiangling'in kendi damak zevkine hitap ediyorsa müşterilerinin de seveceğine eminim.\\n\\nAslında söz konusu yemek için gereken malzemeler oldukça basitti. Xiangling'in ricası üzerine, bir arkadaşı malzemeleri almak için çoktan gönüllü olmuştu.\\nİşin zor kısmı sosu hazırlamaktı. Bunu bizzat kendi elleriyle yapacaktı.\\nElbette, Guoba isterse yardım edebilir ve daha sonra birlikte güveci yiyebilirlerdi.\\nOcakta yıllık olarak hazırlanan konsantre soslar önce biraz seyreltilmeli, ardından ev yapımı karides yağında karıştırılmalı ve son olarak, soğutulmuş kaynamış suyla karıştırılmalıdır.\\nGuoba, küçük yapraklı sebzeleri doğradıktan sonra onları ve çeşnileri bir macun haline getirdi ve ardından Wanmin'in gizli tarifi olan fermente tofu ile birlikte sos kasesine döktü.\\nKahverengi, yeşil, kırmızı... Kaseyi dolduran tatlar, tüm kışların en sıcak anılarını bir araya getiriyordu adeta.\\nAncak aceleye gerek yok. Wanmin Restoranı geleneklerine uygun olarak taze baharat karışımının üzerine bir kaşık dolusu yeni kızartılmış Jueyun Biberi yağı dökülmeli.\\nBiberler, üzerlerine kaynamış bitkisel yağ dökülmeden önce kurutulmalı ve tohumları ayıklanmalıdır, böylece müthiş bir rayiha çıkar ortaya.\\nVe bir kaşık dolusu biber yağı ekledin mi oğlak güvecin sosu hazır demektir.\\nTabii böylesine güçlü ve iştah açıcı kokular biraz fazla buhar çıkarır. Öyle ki Xiangling ve Guoba neredeyse aynı anda hapşırıyorlardı da zor tuttular kendilerini.\\nAcaba Hu Tao etleri ne zaman getirecekti? Artık güveç yemek için sabırsızlanıyordu çünkü!"
}