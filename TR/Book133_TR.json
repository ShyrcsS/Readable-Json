{
    "Book133_TR.txt": "Herkesin de bildiği gibi Lawrence Klanı oldukça ünlü olan bir ailedir.\\nSoylular, şatafatlı hayatlarını devam ettirmek için sıradan insanlara eziyet ederek vakitlerini geçirmektedir.\\nAhlaksız bir hayatları vardır. Vahşi hükümleri altında, insanlara karşı sayısız miktarda adı anılmayacak suçlar işlenmektedir.\\nHalk, her ne kadar soyluların açgözlülüğüne sinirlense de onların aleyhinde tek bir kelime etmeye güçleri yetmez.\\n\\nGenç Dietrich asil bir soyluydu.\\nGenç yaşına rağmen henüz elim bir suç işlememişti. Aslında, onun kılıç ustalığı, soylu çevreler arasında oldukça istisnaydı.\\nİllaki ona dair bir kusur bulmak isterseniz, asabiliği ve dünyanın kendi çevresinde döndüğüne dair sanrısını gösterebilirsiniz. Böylesi özellikler tabii ki asillerin çocukları arasında alışılmadık şeyler değildi, o yüzden çok büyük mesele olarak görülmezdi.\\nGerçi Lawrence soyadıyla doğduğu göz önünde bulundurulunca, kötü kimselerin saflarına katılması an meselesiydi.\\n\\nGenç serseri, işte tam o anda hayatının ilk pervasızca hamlesini yapmaya karar verdi.\\nDietrich kısa bir süre önce, Ulu Büyücünün elementler hakkındaki söylemini ekip şehrin sınırlarının dışında biraz eğlenmeye karar vermişti. Sıradan insanlarla dolu sokaklarda ilerlerken gözü birden sarışın, mavi gözlü genç bir kıza takıldı.\\nDietrich, o anda yüreğinde kabaran duyguları ifade edecek kelime bulamadı. Emin olduğu tek şey, kalbinin daha önce hiç böylesine çılgın ve kontrolsüz bir şekilde çarpmadığıydı.\\n\"Demek ki anne kedi, yavrusunu görünce böyle hissediyormuş.\"\\nDietrich kalbinden geçen düşünceleri dinlerken, kendisini birden kızın dikildiği yere doğru ilerlerken buldu.\\n\\nKorktuğu başına gelmiş ve genç kız onu pek dikkate almamıştı. Kendisini ona tanıttıktan sonra bile, kız ona karşı en ufak bir ilgi belirtisi dahi göstermemişti.\\nBu sıradan insanın, kendisi için neyin iyi neyin kötü olduğundan bihaber olduğunu düşünmüş ve gecenin karanlığında onu kaçırmaya karar vermişti.\\n\\n\"Onu kaçırdıktan sonra bir kafese kapatacağım, tıpkı yavru bir kedi söz dinlemediğinde annesinin ona yaptığı gibi.\""
}