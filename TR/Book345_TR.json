{
    "Book345_TR.txt": "Nikolay'ın Mektubu\\n\\nSevgili ablacığım Katya,\\n\\nKapitan-Poruçikin seni birliğimize transfer edeceklerini söylediğini duydum. Tekrar bir araya geleceğimiz için kalbim sevinçle dolu!\\nBana verdiğin balalaykayı her zaman yanımda taşıyorum ve sağını solunu onarıyorum. Daha önce kırılan kenarları değiştirdikten sonra balalayka çok daha doğal bir sese kavuştu.\\nFakat bilgin olsun, sahip çıkmamı istediğin için bunu sana geri vermeye niyetim yok! Benim sakar ablam bu eski dostuma bir kez daha hasar verirse tekrar onarmaya zahmet etmeyeceğim!\\nSana anlatmamıştım, iki yeni şarkı öğrendim. Birliğe katıldığında etkilenmeye hazır ol. Balalaykanın melodisiyle şarkı söylediğimiz, şakalarla gülüştüğümüz ve Taş Yuva'da yeni yılı kutlarken Çariçe'nin kardeşlerimize dağıtacağı değerli hediyeleri dört gözle beklediğimiz eski günlerde olduğu gibi ateşin başında sana şarkılar çalacağım.\\nFakat artık tasasız çocuklar değiliz. Omuzlarımızdaki büyük sorumluluklar zihinlerimize daha ağır yükler bindiriyor.\\n\\nKapitan-Poruçik bizim için yarım gün izin verdi. İçki ve tatlı getirmeyi unutma. İçkilerimizi içelim ve muhabbet edelim! Sana anlatacak o kadar çok hikayem var ki... Senin de daha önce gönderildiğin yerde muhteşem maceralar yaşadığına eminim!\\nBu arada biraz kilo aldığımı fark edersen sakın bana gülme! Ben de senin göbek gelişimine dikkat edeceğim, haberin olsun!\\n\\nSeninle bir araya gelmeyi dört gözle bekliyorum.\\nNikolay Snezhevich\\n"
}