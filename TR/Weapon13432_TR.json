{
    "Weapon13432_TR.txt": "\\nEfsaneye göre doğada oradan oraya savrulan ve ışıldayan korlar gibi titreşen hayali alevlerin arasında bile kadim Inazuma ruhunun özü saklı olabilir.\\nGüvelerin ışığa çekilmesi gibi sırlara çekilen bu görünmez youkai, alev şeklini alarak bir ocaktan diğerine uçtu.\\nÇıtırdayan odunların arasında sıcak bir fincan çay eşliğinde sohbet edenlerin ağzından hikayeler çaldı.\\nDaha sonra tüm bu hikayeleri gezgin ruhların şölenlerinde yeniden anlattı.\\nNe de olsa büyükleri ve iyileri içki içerken eğlendirmek Otogishu'nun varoluş sebebiydi.\\n\\n\"Ah, ne harika bir akşam. Umarım önümüzdeki yıllar da bu geceki kadar mutlu geçer.\"\\nKitsunelerin şefi Hakushin, etrafı diğer Kitsunelerle çevrili halde başköşeye tüneyip iç geçirdi.\\n\"Ah şu zaman, keşke onu durdurabilsek.\" deyip sake kadehini kaldırdı\\nve sahnedeki düşük rütbeli, bilinmeyen youkaiye \"Tamayuratei\" unvanını verdi.\\n\\nFakat hayat nadiren istediğimiz gibi sonuçlanır, tıpkı acıdan doğan yakarışların çoğu zaman cevapsız kalması gibi.\\nŞef Hakushin'in üzerindeki kısa süren melankoli kehanetin habercisiydi; çünkü hepimizin bildiği karanlık ve aşındırıcı gelgitin dünyayı yutacağı gün gelmişti.\\nYüzlerce youkainin böylesine coşkuyla eğlendiği o geceler sona ermişti, artık lamba ışığında sadece ağlama ve feryat sesleri duyuluyordu.\\nBöyle acımasız bir yıkımın yaşandığı bir savaş alanında, bir zamanlar şakalarıyla neşe saçan birine hâlâ yer var mıydı?\\nAncak adını borçlu olduğu o büyük zatı hatırlayan küçük youkai, zayıflığına rağmen harekete geçmek zorunda hissetti.\\nGölgelerin gökyüzünü kapladığı o günlerde, ateşten ateşe sıçrayarak yeryüzünü dolaşan ruhu alev alev yanıyordu.\\nBir zamanlar ciddiyetsiz hikayeler anlatmasını sağlayan hikaye anlatıcılığı, artık savaş raporlarının ve düşman hareketlerine ilişkin bilgilerin ayrıntılı bir şekilde aktarılmasına adanmıştı.\\n\\nAncak zaman geçtikte bu bitmek bilmeyen çabalar telafisi olmayan bir hasara neden oldu.\\nÖzünü defalarca parçalara ayıran youkai neredeyse tüm ruhunu harcamıştı.\\nArtık fenerinin içinden böyle zekice sözler söyleyemiyordu\\nve en değerli anıları bile paramparça olmuştu.\\n\\nBugün, şaşkına dönen youkainin her şeyi unuttuğu\\nve yalnızca en fantastik hikayeleri dinlemek isteyen büyük kalabalıkların toplandığı çok eğlenceli etkinliklerde ortaya çıktığı söyleniyor.\\nBelki de bu, o hikaye anlatıcılarının yarattığı ortamdan etkileniyor\\nve asla geri getiremeyeceği geçmiş bir anı yeniden yaşamasını sağlıyordur."
}