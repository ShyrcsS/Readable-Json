{
    "Book1194_TR.txt": "...\\n\\n\"Bilginliğin İspatı\" hakkındaki söylentiler yayıldı.\\n\\nİnsanlar bir anahtarın varlığını öğrendikten sonra alternatif giriş yolları bulmak için uğraşmazlar. Şimdi tek yapmam gereken kestirme yollara başvurup elleri boş dönen hazine avcıları hakkında birkaç masal uydurmak ve bunları \"Ozan Brahe\" ve \"Grandük Trubetskoy\" isimleri altında yaymak. Bu, gelecek nesilleri Bilginliğin İspatını aramaya ikna etmeye fazlasıyla yeterli olacaktır.\\n\\n\"Yeni Grandük Trubetskoy, açgözlü babası gibi hazineyle ilgili söylentileri duymuş ve Usta Hırsızın fakirlere bıraktığı hediyeleri bile ele geçirmek için planlar yapmış...\"\\n\\n\"Ve ne muhteşem bir hazineydi! Hiisi'nin altınından daha görkemli, Kitezhgrad'ın gümüşünden daha göz kamaştırıcı... Toprağın Efendisi'nin kanı ve canı bile değerini ölçemezdi...\"\\n\\n\"Usta Hırsızın geride bıraktığı Demir Para yığını öylesine büyüktü ki kuzey topraklarının ekonomisini yerinden sarsmaya yeterdi...\"\\n\\nDur bir dakika, bu doğru değil. Eğer hazinenin içindekileri doğrudan sayarsam bazıları ilgisini kaybederdi.\\n\\n\"İşte Usta Hırsızın arkasında bıraktığı hazine böyleydi. Kuzey topraklarının ekonomisini sarsacak kadar büyük bir servetti. Benim gibi ağzı laf yapan, dili tatlı bir ozan bile bunu tam olarak anlatmakta güçlük çekerdi...\"\\n\\nPekala, bu iş görür! Son olarak da yeni Grandük Trubetskoy'un, Usta Hırsızın yoldaşı olan \"Oynak Kuyruk\" lakaplı bir güzel tarafından nasıl zahmetsizce alt edildiğine dair bir şeyler uyduracağım. Yeterince gösterişli bir şekilde yazıldığı sürece Bayan Alia'nın buna itiraz etmeyeceğinden eminim.\\n\\n..."
}