{
    "Weapon12407_TR.txt": "\\nTüm dünya, Liyue'nin ticari limanına akın ediyor. Burası şehrin gurur kaynağı.\\nAkın akın gelen insanlar egzotik hazineleri de beraberinde getiriyor.\\nBu büyük kılıç, en kaliteli malzemeler kullanılarak ustalıkla yapılmış. Kılıcı tutan kişiye yakın olan kenarının kör olması onu benzersiz kılmaktadır.\\nKör kenarın kabza olarak kullanıldığı söylenir, bu da savaş sırasında kılıcı kullanan kişinin sürekli el pozisyonlarını değiştirmesine olanak sağlar.\\n\\nPek bilinmese de bu büyük kılıç aslında yabancı bir kılıç ustasının aşkının emeğiydi.\\nKendini zekadan yoksun biri olarak gören kılıç zanaatkarı, bu kılıcın da bir şeyden yoksun olmasından endişeleniyormuş. Bu nedenle de sevgili kılıcını bilerken ve dengesini kurarken titizlikle çalışmış.\\nKılıç zanaatkarının çalışarak geçirdiği uykusuz geceler boyunca kıvılcımlar havada uçuşurmuş.\\nKılıç, sayılamayacak kadar çok kez yeniden dökülmüş ve tavlanmış.\\nGeçen süre boyunca adamın aklı sevgilisinin geri döneceği umuduyla meşgulmüş, bir yandan da sevgilisinin iyi olup olmadığı konusunda içten içe endişeleniyormuş.\\n\\n\"Savaş bittikten sonra...\"\\ndiye düşünürmüş kılıç zanaatkarı, soluklanmak için her duraksadığında.\\n\"Bu kılıç onun işine hâlâ yarayacak mıydı?\"\\n\"Eve sağ salim varacak mıydı?\"\\nBu düşünceler bir an için aklına gelirmiş, sonrasında onları bir kenara bırakıp tüm dikkatini yeniden kılıca verirmiş.\\nÇözümü olmayan kaygılara müsamaha göstermek nafile bir çabaymış; mükemmel bir hoş geldin hediyesi yapmak için yeteneklerine odaklanmalıymış.\\n\\nEn sonunda, muzaffer keşif güçlerinin şehrin surlarına girdiği gün gelmiş çatmış ve onların korkunç düşmanları sonunda yenilmiş.\\nNe var ki kılıç zanaatkarının, kılıcın gövdesine sevgilisinin ismini kazımaya zamanı olmamış.\\nKaybedecek zamanı olmadığı için, kılıcı kaptığı gibi aceleyle sevgilisini karşılamaya gitmiş.\\nNe yazık ki sonrasında dayanılmaz bir hayal kırıklığı yaşamış.\\n\\nMiğferini çıkaran savaşçının uzun, yumuşak saçları savrulmuş. Kalan günlerinde bir daha kılıç kullanmak zorunda kalmamak için saçlarını uzatıyormuş.\\nKadının da sevgilisine bir hediyesi varmış: Yepyeni, parlak bir av yayı.\\n\"Romantizm ölmüş! Sana bu kılıcı yapmak için yıllarımı harcadım ama artık ona ihtiyacın bile yok!\"\\nKılıç zanaatkarı, tam anlamıyla sefil haldeymiş ve bu olanların haksızlığından yakınıp duruyormuş. Ne var ki çabaları hiç de boşuna değilmiş, en azından sonunda kaliteli bir kılıç yapmayı başarmış.\\n"
}