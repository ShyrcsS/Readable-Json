{
    "Relic10001_4_TR.txt": "\\nUzak diyarlardan gelen gezgin bu çiçeği göğsüne iliştirmişti.\\n\\nBolluk içinde yaşadığı hayatını geride bırakmış, göçebe ve özgür bir hayatın peşine düşmüştü.\\nYabancı bir diyara vardığında, berrak bir gölün yanı başında kaşlarını çatmış bir kızla karşılaştı.\\n\\n\"Uzaklardan mı geldin gezgin? Neyse... bir önemi yok.\"\\n\"Bir müzisyen misin? Eğer öyleyse, sakın beni içi boş iltifatlarınla veya şarkılarınla aşağılama.\"\\n\"Beni olduğum gibi hatırla yeter.\"\\n\"Hep 'festival' sırasında kurban edilecek kız olarak hatırla.\"\\n\\nMemleketini terk eden gezgin bu çiçeği göğsüne iliştirmişti.\\nKeşke kendine hatırlatabilseydi kimseyi sevmemeyi, hiçbir şeye bağlanmamayı.\\nOysaki hatırladığı tek şey, kıza verdiği sözdü ve bunun uğrunda ateşlere yürüyecekti...\\n"
}