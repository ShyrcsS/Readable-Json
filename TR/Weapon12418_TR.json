{
    "Weapon12418_TR.txt": "\\nRüzgarçiçeğinin sureti, zamanın rüzgarları arasında kaybolmuş.\\nHuzurun hakim olduğu zamanlarda adı, aşk ve neşe ile bağdaştırılmış.\\nBazen fetih ve zafer için dökülmüş silahlar bile\\nmüşterinin veya demircinin isteği üzerine çiçeklerle süslenir.\\nGörünüşe göre bu kılıç, biri tarafından sevdiği için özel olarak yapılmış.\\n\\n\"Ne demirden kılıçlar onu kesebilir ne de taşlar onu hapsedebilir.\"\\n\"Rüzgar, gelecekten korkmadan ona doğru eser.\"\\nKilisenin dışındaki isimsiz çoban, sessizce rüzgarın hikayelerini anlatmaya başladı\\nve gözlerinin feri henüz sönmemiş olanlara \"çiçekler\" verdi.\\n\\nTüm asiller asıl yeminlerini unuttuğunda ve kibir herkesi sessizliğe boğduğunda veya\\nasil kan rüzgara engel olduğunda ağaçların ve çiçeklerin efsanesi yasaklanır.\\nO devirde birçok çiçek, insanların istemediği yerlerde açtı.\\nBu çiçekler rüzgarla uçup gitmiş ve arkalarında bıraktıkları bu kasvetli dünyayı bir anlığına ihtişamlarıyla büyülemişlerdi.\\n\\n\"Geçmişteki kulelerin gölgesinde, bugünün sokak aralarında\"\\n\"çiçekler hâlâ hafif bir parıltıyla en küçük köşelerde açıyor.\"\\nSarayın dışındaki isimsiz çoban, sessizce çiçeklerin hikayelerini anlattı.\\n\\nDedi ki: \"Bugün, Harpastum Festivali bir asil tarafından bozuldu.\"\\nAma bir zamanlar güçlü rüzgarların estiği harabelerde, tepelerde ve vadilerde kır çiçeklerinin açtığını biliyor muydunuz?\\nBunlar sıradan çiçekler değillerdi. Rüzgar ne kadar kuvvetli eserse bu çiçeklerin kökleri de bir o kadar güçlenir ve gelişirdi.\\nKrallığın bu çiçeklerle kaplandığı gün, o kulenin yıkılacağı gün olacaktı."
}