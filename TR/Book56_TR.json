{
    "Book56_TR.txt": "-Qingyun Tepesi, Jueyun Gölü-\\nMaceracı günlüğüme kendim için önemli bir notla başlayacağım. Son zamanlarda ne zaman günlüğüme yazmak istesem, günlüğü kaybettiğimi fark ediyorum. Roald, ileride daha dikkatli olmalısın!\\n\\nHiç bitmeyecekmiş gibi hissettiren bir tırmanışın ardından zirveye vardım. Etrafımda bir bulut denizi var. Bu bulut denizinin ortasında, Adeptusların kol gezdiği bu kutsal yere aşağıdan bakarken durduğum yeri görmek imkansız.\\n\\nBu tepede tuhaf şekilli birkaç ağaçtan başka pek bir yaşam belirtisi yok. Arada sırada bir Lapis Çaylak Kuşu gelip tiz bir çığlık atıyor ve bulutlara dalıp ortadan kayboluyor. Buranın yukarısında Adeptusun yaşadığı bir yer bulunuyor. Yukarı çıkmadan önce halletmem gereken birkaç iş var. En önemli mesele tırmanış ekipmanımı tamir etmek. Ayrıca elim değmişken, birkaç kesikle ve sıyrıkla da ilgilenmem gerek. Kibar bir çiftçi, Jueyun Gölü'ne geldiğimde bana merhem vermişti. Yakıyor ama işe yarıyor.\\n\\nTepede geçen geceler pek rahat sayılmaz. Bulutların üzerindeki amansız rüzgar iliklerime kadar işliyor. Bu rüzgardan sakınmak da zor çünkü çadırdaki ufak deliklerden bir şekilde yolunu buluyor. Bu rüzgarda, kamp ateşini canlı tutmak da mümkün değil. Yani rahat bir uyku çekmenin imkanı yok. Acaba zirvede yaşayan Adeptus, etrafında bulutlar ve ruhsuz rüzgar dışında bir şey olmadığı için kendisini yalnız ve mutsuz hissediyor mudur?\\n\\nUzun ve uykusuz gecenin sonunda, ayın bulut denizine doğru batışını izledim. Çantamı sıkıca bağladığımdan emin olup şafakta Adeptusun yaşadığı zirveye doğru yolculuğuma başlayacağım. Umarım irtifa, yağmur yağmayacak kadar yüksektir."
}