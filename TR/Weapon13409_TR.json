{
    "Weapon13409_TR.txt": "\\nÇok ama çok uzun bir rüya gördü.\\n\\nRüyasında kendisi ve diğer herkes upuzun bir yolculuğa çıkıyordu ve\\nyemyeşil çimenlerle kaplı, içli şarkıların yükseldiği bir diyara gitmişti.\\nRüyasında, bu diyarın kibar halkıyla şarkılar söylüyor ve\\nmücevherler kadar göz alıcı bir ejderhayla göklerde dans ediyordu.\\n\\nGözlerini açtığında, kendini amansız kar fırtınalarının kasıp kavurduğu bir dağın tepesinde buldu.\\nBu yemyeşil, huzur dolu diyar bir anda kan ve alev dolu kızıla bürünmüştü.\\nOzanın gök mavisi lirinden çıkan nağmeler, bu kargaşada zar zor duyuluyordu.\\nO göz alıcı güzellikteki, cevher gibi parlayan ejderha,\\nkeskin dişlerini arzu dolu bir aşık misali gencin boynuna geçirdi.\\n\\n\"Elveda anne! Yolculuğum sona erdi.\"\\n\"Bu beyaz parlak gümüşün altında uyuyacağım, belki bu da iyidir.\"\\n\"Elveda güzel ozan! Elveda güzel ejderha!\"\\n\"Keşke birlikte şarkı söyleyip dans etmek üzere\"\\n\"Başka bir zamanda, başka bir yerde karşılaşsaydık!\"\\nÖlürken içtenlikle bunları düşündü.\\n\\n\"Damarlarımda akan bu büyük lütuf...\"\\n\"Bana hayat veren karanlık evrenin muhteşem manzarası...\"\\n\"Artık size emanet.\"\\n"
}