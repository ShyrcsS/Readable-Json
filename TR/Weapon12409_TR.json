{
    "Weapon12409_TR.txt": "\\nBüyük bir deniz canavarının omurgasından yapılan bu büyük kılıçtaki ürkütücü kemik parçalarının her biri başlı başına bir masaldır.\\nGeçmişte denizciler, böyle canavarların kemiklerini gemi başı olarak kullanırdı.\\nBunları kullanarak açık denizde yaşayan ve karadakilere imrenen canavarları korkuturlardı.\\n\\nKadim geçmişin fırtınalı okyanuslarında, denize açılanlardan genellikle bir daha haber alınamazdı.\\nGünümüzün gamsız denizci şarkıları, uzun yıllar önce insanları hüzünlü bir sessizlik içinde bırakan veda ezgileriydi.\\nO günlerde, bir yolculuğa çıkmadan önce içip eğlenmekten hoşlanan büyük kılıç kullanıcısı bir kaptan vardı. İnsanlar onu sorguladığı zaman gülüp şöyle derdi:\\n\"Kendimi bilirim ben. Şarap ve şarkı nedir ki benim için? Merak etmeyin. Deniz ve rüzgar uygun olduğunda...\"\\nDerdi ve asla bu cümlesini bitirmezdi. Yalnızca kadehini kaldırır ve herkese birer içki daha söylerdi.\\n\\nDerken, denizin de rüzgarın da uygun olduğu gün nihayet geldi ve büyük gemi yelken açtı.\\nPuslu denizin derinlerine, koyu dalgaların ötesine, deniz yaratıklarının kaynadığı okyanusa doğru gitti.\\nSonunda ne şarkı söyleyen denizci ne de onun gemisi, dağlarla çevrili limana geri döndü.\\nGünler sonra, derinlerde yaşayan bir deniz canavarının cesedi dalgalarla kıyıya vurdu.\\nKılıçla açılmış büyük bir yarıktan bembeyaz bir kemik parlıyordu. Canavarın kanı çoktan kurumuştu.\\n\\n\"Deniz ve rüzgar uygun olduğunda denize gideceğim, dalgaların şarkısıyla büyülenen kızın intikamını alacağım.\"\\n\"Peki, ya balıklarla uyursam? Böylece şarkılarımı onun yaşadığı derinlere ulaştırabilirim.\"\\n\\nGünümüzde, denizler artık fırtınalardan çıkan ve dalgalarda yıkım yaratan dev yaratıkların istilası altında değil.\\nDeniz canavarlarının iskeletlerini gemi pruvasına koyma uygulaması da canavarların yok olmasıyla birlikte tarihe karıştı.\\nYine de bazen, uzaklara yelken açan biri, derinliklerde gürleyen yıldırımın tüyler ürpertici sesini hâlâ duyabilir.\\n"
}