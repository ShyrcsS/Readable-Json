{
    "Weapon15501_TR.txt": "\\nGök delen lir.\\nBu lirden çalınan duru ezgiler, halen insanların yüreğinde ve rüzgarlarda yankılanır.\\nLirden çıkan melodilerin, hiçlikten gelen kadim ve kötü ejderhanın aklını çeldiği söylenir.\\n\\nEski zamanlarda, Barbatos lirini usulca tıngırdatır ve binlerce saf rüzgarı çağırırdı.\\nUlu ejderha Dvalin, özgür ruhlu rüzgarlar ve şarkılar karşısında büyülenmiş ve alçalarak Barbatos'a bağlılık yemini etmiş.\\nBarbatos yeni bir dost edindiği için çok mutlu olmuş ve Mondstadt halkını Dvalin'e emanet etmiş.\\nBöylece etrafta gezen Rüzgar Hükümdarı ile Rüzgar Ejderhası, Mondstadt'ın şafağını dostluklarıyla sökmüş.\\n\\nLirin akıcı ezgileri, gölge ejderhanın son savaştaki saldırısını durdurmuş...\\nDvalin de gölge ejderhanın kötü saltanatına son verme fırsatını elde etmiş.\\n\\nRüzgarlar şarkı söyledikten ve amansız savaş bittikten asırlar sonra, Dvalin derin uykusundan uyanmış.\\nAma efendisi artık yokmuş, kendisini Hiçlik Tarikatının fesat fısıltıları karşılamış.\\nGörülmemiş bir acı. Duyulmamış bir eziyet.\\nHer şeyi yutan bu ızdırap, zehirlenmiş Dvalin'in ruhunu parçalamış.\\n\\nDvalin, korumaya yemin ettiği şeye düşman olmuş,\\nbağlılık yemini ettiği kişiyi suçlamış:\\n\"Acım Barbatos'un umurunda değil! Ne umursamaz bir dosttur o!\"\\n\"Hükümdarların en zalimi Barbatos'a lanet olsun!\"\\n\\nÖfkeli dost, Barbatos'un kendisini kurtarmaya çalıştığını bilmiyormuş.\\nÇünkü beraber geçirdikleri onca güzel zaman, Dvalin'in ızdırabıyla tarihe karışmıştı. Barbatos'un liri hariç, yani Göklerin Kutsal Liri.\\nYüzyıllardır süren yanlış anlaşılma yakında son bulacak.\\nDvalin, dostunun şarkılarını yakında bir kez daha duyacak.\\n"
}