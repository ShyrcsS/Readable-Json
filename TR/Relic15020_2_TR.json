{
    "Relic15020_2_TR.txt": "\\nKılıç ustası olmaya yalnızca bir adım uzaklıkta olan adamın etrafı, kılıcının saldırısıyla birlikte etrafa saçılan siyah tüylerle kaplandı.\\n... Yıllardır dokunulmaz olan kızı sonunda yakaladım...\\n\\n\"Of, kıl payı kurtardım. Gerçekten güzel savaştın.\"\\n\"Kılıcın senin kuvvetine dayanabilmiş olsaydı...\"\\n\"Kesinlikle ölmüş olurdum. Yine de...\"\\n\\nGelecek yıl, düellomuzu farklı bir yerde yapalım mı Teruyo?\\nKızıl kiraz ağaçlarının dökülmesini izleyebileceğin birkaç yer daha biliyorum...\\nTengunun titreyen elini tutarken, yok ettiği bu küçük tapınağa baktı.\\nKestiği siyah tüylere bakarken, bu kelimeler Michihiro'nun dilinden bir türlü dökülemedi.\\n\\n\"Sonuçta bana dokunmayı başardın. Bu, kesinlikle senin zaferin.\"\\n\\nZaferin kimin olduğu henüz belli değildi. Seneye tekrar görüşelim, demek istedi.\\n\\n\"Kılıcın, artık bir tengunun hızını bile geçebiliyor.\"\\n\"Bu on üç yılda yaptığımız düelloların birini bile unutmayacağım.\"\\n\"Ama bir Tengu olarak, klanım için yerine getirmem gereken görevler var.\"\\n\"Düşünüyorum da ben, senin adını Oni soyunun lanetinden kurtulabilmen umuduyla değiştirmiştim.\"\\n\"O savaştan sonra, insan olmayanların soyu gittikçe azalmaya başladı.\"\\n\"Her neyse. İnsanlar için yazılmış mutlu sonlara göz dikmemeliyiz. Ama sen farklısın.\"\\n\"Sen artık Iwakura'sın. Artık omuzlarında Oni soyunun yükünü taşımak zorunda olan 'Mikoshi' değilsin.\"\\n\\n\"Hoşça kal Michihiro, lütfen unut beni.\"\\n\"Kılıcını Iwakura soyu için kullan... Sadece Iwakura'ya ait olan yolları açmak için...\""
}