{
    "Book762_TR.txt": "Giriş\\nMösyö Bossuet, Bossuet Araştırma Enstitüsü (eski adıyla Alain Guillotin Araştırma Enstitüsü) müdürlüğüne getirildiğinden bu yana aldığı kusursuz kararlar ve bilge liderliğiyle çok sayıda araştırmaya müthiş katkılarda bulundu.\\nMösyö Bossuet'ye olan saygımızı ve minnetimizi göstermek için (Not: Mösyö Bossuet kesinlikle beni bunu hazırlamaya zorlamadı), kendisinin orijinal araştırma sonuçları gelecekte de kullanılmak üzere burada derlenmiştir.\\n\\nGenç Araştırmacı Chisseray\\n\\n...\\n\\nBaşlık: Yeni Tasarım Çekirdek Konfigürasyonunun Teorik Analizi ve Tasarımı\\nYazarlar: Bossuet ve Chisseray\\nÖzet: Bu makalede yeni bir teorik çekirdek konfigürasyonu öne sürülmekte, konfigürasyonun çalışma prensibi ve tasarım gereksinimleri irdelenmekte ve geleneksel konfigürasyonla (Guillotin Konfigürasyonu) farkları ortaya konmaktadır. Hesaplamalara göre ideal durumda konfigürasyonun optimal çıktılarının geleneksel konfigürasyondan biraz daha yüksek olduğu tespit edilmiştir.\\n\\nNotlar:\\nBu makale Fontaine Kinetik Enerji Mühendisliği Araştırma Enstitüsü tarafından Yılın Öne Çıkan Makalesi olarak seçilmiştir ve bunun sonucunda Mösyö Bossuet'ye Kıdemli Teknisyen unvanı verilmiştir.\\nGenç Araştırmacı Chisseray\\n\\n...\\n\\nBaşlık: Yeni Tasarım Çekirdek Konfigürasyonunda Eş Zamanlı Kontrol ve Uygulama Üzerine Bir Araştırma\\nYazarlar: Bossuet, Maillardet ve Chisseray\\nÖzet: Bu makalede eş zamanlı kontrol için yeni bir hayali çekirdek konfigürasyonu uygulamanın sonuçları incelenmekte ve yeni bir sanatsal ifade metodu ortaya konmaktadır.\\n\\nNotlar:\\nMaillardet'nin tuhaf, dans eden oyuncak takıntısı olmasaydı...\\nGenç Araştırmacı Sevigne\\n\\nLütfen notlar sütununa garip şeyler yazmayın.\\nGenç Araştırmacı Chisseray\\n\\n..."
}