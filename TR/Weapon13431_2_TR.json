{
    "Weapon13431_2_TR.txt": "\\nNasıl ki kaynak suları hiçbir şekle uymaz, insanların ve perilerin kalbi de hafif bir gece esintisine kapılıp gidebilir.\\nGenç adam ejderha lordunun alevleri arasında kül olup gideceği anda peri, uzunca bir süredir amacından uzaklaşmış olduğunu fark etti.\\nAslında tek yapması gereken adalete körü körüne bağlı kişiyi burada bırakmaktı. Kaldı ki o da genç adama köyü terk etmesi gerektiğini çoktan söylemişti.\\nSonra da Kral olabilecek başka birini bulması gerekiyordu, sonuçta genç adamın fikirleriyle de hayalleriyle de ilgilenmiyordu.\\n\\nO halde neden şimdi bu adamın ahmaklığı yüzünden ejderhanın ateşinin karşısında duruyordu? Üstelik onun şaşkın gözleri önünde...\\nSu perisi içinden, \"Belki de Tüm Suların Hanımının aradığı 'iletişim ve anlayış' böyle bir şeydi\" diye geçirdi.\\nOna son bir kez gülümsedi ve güneş gibi kavuran alevleri bir örtü gibi kapladı. Geriye yalnızca yükselen buharların arasında beliren gökkuşağının renkleri kaldı.\\n\\n...\\n\\nAncak eski Meztli parşömenlerinde tamamen farklı bir hikaye anlatılmaktadır.\\nKahraman Uenuku, ay ışığının altında dolaşmakta olan su perisini gördü ve ona aşık oldu.\\nAncak bir anlık gafletle sevgilisi Hineila'dan (ya da Ianeria'dan) ayrılmak zorunda kaldı.\\n\"İnsanların kalbi de dalgalar gibi gelgitlidir derler bir de. Oysaki dalgalara hükmetmek oldukça kolay, bir insanın kalbini fethetmekse bir o kadar zordur.\"\\nKahraman Uenuku pişmanlık içinde, güneşin sıcağıyla kavrulan bu toprakları karış karış gezdi ve çok sevdiği sevgilisini aradı.\\nYıllarca süren bu arayışın ardından su perisinin kalbi yumuşadı, sonunda biraz da olsa ona merhamet göstermeye karar verdi.\\nGökyüzünden bir bulutu aldı ve onu bir gökkuşağına dönüştürerek kahramanı denizin diğer tarafına doğru yönlendirdi.\\nKutsal Alevin lütfunu alan Uenuku ve sevgilisi nihayet bir araya gelmiş oldu ve bir daha hiç ayrılmadılar.\\nKabilenin büyükleri, bugün gördüğümüz deniz kabuklarının, o zamanlar denize düşen gökkuşağının parçaları olduğuna inanır.\\nKabukların birbirine bağlı iki tarafının olmasının ise bizim tekrar bir araya gelme isteğimizi temsil ettiğini düşünürler."
}