{
    "Book754_TR.txt": "Borular yine sorunlu. Tüm gün kontrol ettim fakat tamir edemedim.\\n...\\n\\nTuhaf bir adam gelip asistan olmak istediğini söyledi. Sesi göründüğünden çok daha genç geliyordu kulağa.\\nSorun çıksın istemedim, o yüzden dürüst davrandım ve benim asistanım olmak istiyorsa bedavaya çalışması gerektiğini söyledim. Kendi yemeğimi zar zor karşılıyorum, hayatta kimseye maaş veremem.\\nAma o para istemediğini, sadece bir yere ihtiyacı olduğunu söyledi. Buranın benim olmadığını, Meropide Kalesi'nin bir parçası olamayan terk edilmiş bir bina olduğunu biliyordu.\\nNereden öğrendi bilmiyorum ama yapabileceğim hiçbir şey yok. Kurmalı Mekalar ile ilgilenen iki deliye yeter de artar burası zaten.\\n...\\n\\nMekaları modifiye ederken sürekli kapısını kilitliyor, kullandığı tekniği çalmamdan korkuyor muhtemelen.\\nOnun haricinde harika bir iş ortağı olduğunu söyleyebilirim. Boruları tamir etmekle kalmadı, üstüne bir de ayar vanası taktı. Ayrıca geldiğinden beri hiç enerji depolama cihazı sıkıntısı çekmedik. \"Enstitüde tanıdıklarım var\" derken şaka yapmıyormuş herhalde.\\n...\\n\\nBen farkına bile varmadan elimizde bir sürü Kurmalı Meka oldu. Gecenin bir yarısı uyandığımda ortalıkta dolaştıklarını görüyorum.\\nOnda durumlar pek iyi değil sanırım. Sıkça kendi kendine konuşuyor ve hatta mekalara bağırıyor. Kurmalı Mekalar ondan korkuyor gibi ama onların korku hissetmesi mümkün mü ki?\\nSanırım sinirli hali beni de yıprattı. Dışarı çıkıp biraz hava alsam iyi olur.\\nHer ne kadar buraya ilk gelen ben olsam da... Gitmeden ona veda edeyim."
}