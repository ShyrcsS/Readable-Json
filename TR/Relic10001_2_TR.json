{
    "Relic10001_2_TR.txt": "\\nO zalim kudret yüzünden umutlar paramparça oldu, tekrar kavuşmak adına verilen sözler bir bulut gibi dağılıverdi.\\nGöçebe gezginin yuvası ise bir kez daha ellerinden kayıp gitmişti.\\n\\nKibir dolu kötülük sevdiğinin neşesini çalmıştı.\\nBitmek bilmeyen bu savaş ruhuna eziyet etmişti adeta.\\nO yumuşak, neşe dolu ezgiler...\\nHepsi, artık buz gibi keskin bir çınlamadan ibaretti.\\n\\nYoldaşları için, biricik dostu için, bundan sonra beraber şarap içemeyecekleri günler için.\\nÖzgürlük için, yaşam için ve kızın gülüşünü çalan kötülükten alacağı intikam için.\\nÇoktan kararını vermişti gezgin. Kalan son telini gerdi ve son okunu fırlattı.\\n\\nBu yabancı topraklardaki hayata alışmaya başlamıştı artık. Kafasını kaldırıp masmavi gökyüzüne baktı.\\nAh... Demek bu topraklardaki gökyüzü de memleketindekinden farklı değildi...\\n"
}