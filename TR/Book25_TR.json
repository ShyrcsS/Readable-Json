{
    "Book25_TR.txt": "Yaban Domuzu Prenses, bir gün yavru kurdun hikayesini duymuş ve çok üzülmüş.\\nBu yüzden halkına kurdun kalbindeki buzları nasıl çözebileceğini ve kurdu eski, sevimli haline nasıl dönüştürebileceğini sormuş.\\nHerkese sorsa da cevabı sadece bilge tilki ve yaşlı kaplumbağa biliyormuş.\\n\"Rav rav rav! Böyle kötü bir buzu sadece samimiyet ve ateş eritebilir. Rav rav rav!\" demiş tilki.\\n\"Arkadaşlık fedakarlık gerektirir. Fedakarlık olmadan arkadaşlık olmaz. Ben komik sesler çıkaramıyorum. Özür dilerim.\" demiş dürüst Kaplumbağa Dede.\\nZeki Yaban Domuzu Prenses ne yapması gerektiğini hemen anlamış. Gözlerini silmiş ve bilge hayvanları selamlamış.\\n\"Viyk viyk! Teşekkür ederim! Benimle yavru kurdu görmeye gelir misiniz? Böylece arkadaşlığımızın ilk şahidi siz olursunuz!\"\\nYaban Domuzu Prenses onları kraliyet adına bir yolculuğa çağırınca, tilki ve kaplumbağanın içi mutlulukla dolmuş. Prensesle kuzeye doğru yola çıkmışlar.\\n\\n(Sayfaya, görünüşüne bakılırsa küçük kızın babasının yazdığı bir not yapıştırılmış. \"Kaplumbağalar ne kadar çabalasa da ses çıkaramaz. Kaplumbağa Dede çok kibar olduğu için bu konuda özür diliyor.\")"
}