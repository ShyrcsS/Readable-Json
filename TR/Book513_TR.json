{
    "Book513_TR.txt": "Majesteleri Zafer Ruhu Parvezravan, Kral Deshret'e olan inancını yerine getirmede son zamanlarda biraz gevşek davrandı. Tapınaklara ve oymalara bir süredir bakım yapılmadı.\\nBiz rahipler, vahalardaki suyun iyice çekilmesinin, mahsulün bozulmasının ve Pirinç Maske sapkınlığının yükselmesinin sebebinin bu inanç kusurlarından ileri geldiğine inanıyoruz... Birinin inançsız olması ahlaki bir başarısızlıkla eş değerdir ve ahlaki yozlaşma bir ulusu kaosa götürür. Başrahibi, en kısa zamanda Majestelerine şikayette bulunmaya davet ediyoruz...\\n...\\n... Durumdan memnun olmayan vatandaşlara gelince, yoktan yere sıkıntı çıkmasını ve toplumun istikrarsızlaşmasını önlemek adına her seviyeden din adamı, bu temelsiz fantezilerin peşinden gitmek yerine onlara komşularını sevmeyi öğretmeli ve düzeni sağlamaya yardımcı olmak için daha fazla zaman ve çaba harcamalıdır...\\n\\n(Ortadaki içeriğin çoğu ya bulanık ya da tamamen kaybolmuş. Her iki durumda da bu bölümler okunamıyor.)\\n\\n... Kral Deshret, Başrahibin yakarışlarına artık cevap vermiyor. Bu iyiye alamet değil...\\n... Kraliçe Shirin artık mahkemede görünmüyor ve Majesteleri Parvezravan da onun nerede olduğunu sormuyor. Belki de halk arasında dolanan \"Şeytan Kraliçe\" hikayeleri doğrudur... Ya da belki de bu unvan abartılıp söylentilerin daha iyi bir sona ulaşması sağlanıyordur. Mesela, Pirinç Maske sapkınlığının yayılmasını bastırmak gibi..."
}