{
    "Book245_TR.txt": "\"Beni endişelendiren denizdeki fırtınalar değil, mezuniyetimin gecikmesi ihtimali...\"\\nInazuma'ya doğru çıktığı uzun yolculukta Hamavaran'ın aklında bu varmış.\\n\\n\"Tezini zamanında bitirememekten ve mezuniyetini ertelemek zorunda kalmaktan endişeleniyorsun değil mi?\"\\nBu tanıdık ses, kamarasının dışından gelmiş.\\n\\n\"Sessiz ol. Sen kimsin ki zaten?\"\\n\"Ben mi? Kim olduğumun ne önemi var?\"\\n\\n\"Haklısın. O kadar önemli biri değilsin.\"\\n\"Ben öyle demedim.\"\\n\\n...\\n\\nDenizi de gökleri de birbirine katan büyük bir fırtına çıkmış. Hamavaran, pencerenin dışından gelen sakin sesle tartışmaya başlamış. Bu sırada fırtına ve tezini zamanında bitirememek hakkındaki endişelerini de unutmuş.\\n\\nTuhaf bir şekilde, Hamavaran kıyıya vardığında pencereden tartıştığı sesin sahibi ortalarda yokmuş.\\n\\n\"Belki de batan bir gemideki kazazedelerden biridir.\"\\nHamavaran bu ihtimali de düşünmüş.\\n\\n\"Hayaletler, Ley Hatlarında bulunan ölülerin anılarıdır\" diye düşünmüş Hamavaran. \"Geçmiş ile günümüz arasındaki yankılanmanın etkisiyle böyle şeyler olması normaldir. Tabii bunun okyanusun ortasında olması çok tuhaf ama imkansız değil.\"\\n\\n\"Sen kime hayalet diyorsun? Sensin hayalet!\"\\nHamavaran, sonunda aklındaki bu karışıklığın belirtilerini açıklayacak mantıklı bir hipotez bulmuş ve eşyalarını alacağı yere gitmiş. Tam bu sırada o tanıdık sesi tekrar duymuş."
}