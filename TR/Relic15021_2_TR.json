{
    "Relic15021_2_TR.txt": "\\nBu garip gezenti tip artık olanları düşünmüyordu.\\nAma gözlerini kapattığında hâlâ ay ışığının aydınlattığı Tatarasuna'yı ve ocaktan yükselen alevleri görüyordu.\\nKibar ve genç yardımcısı şöyle dedi:\\n\"Bu altın süs eşyası, Yüce Şogun'un bahşettiği kimliğin bir kanıtı.\"\\n\"Ama dünyayı dolaşırken lütfen şunu aklından hiç çıkarma.\"\\n\"Bu kimliğini asla başkalarına açık etme.\"\\nDürüst Müfettiş ise şöyle dedi:\\n\"Bu altın süs eşyası, Yüce Şogun'un bahşettiği kimliğin bir kanıtı olabilir.\"\\n\"Ama sen ne bir insan ne de bir makinasın.\"\\n\"Seninle ancak bu şekilde başa çıkabilirim. Şu şeyi bana doğru tutma!\"\\n\\nDünü dünde bırakan gezgin, artık bunun hakkında düşünmüyordu.\\nAma kulaklarını kapattığında, o yıl kulaklarında gürleyen rüzgarın sesini hâlâ duyabiliyordu.\\nUmutla bakan bir çift göz dedi ki:\\n\"Bu altın süs eşyası, Yüce Şogun'un bahşettiği kimliğin bir kanıtı.\"\\n\"Bu kesinlikle halkı kurtarmamızı sağlayacak.\"\\n\\nZeki ve sevimli tapınak görevlisi şöyle söyledi:\\n\"Bu altın süs eşyası, Yüce Şogun'un bahşettiği kimliğin bir kanıtı.\"\\n\"Ve o seni terk etmeyecek.\"\\n\"Bana gelince, ben de hemen yardım göndermek için elimden geleni yapacağım...\"\\n\\nAma nihayetinde, bu altın ok tüyü toza bulandı...\\nVe tüm hikayeler ardında kül bile bırakmadan karmanın ateşiyle yandı."
}