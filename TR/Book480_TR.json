{
    "Book480_TR.txt": "(Bu yazıtın giriş satırındaki kralın adı bir zamanlar yeşil taşlarla işlenmiş, ancak taşlardan birkaçı oyulup çıkarılmış.)\\nMalik Dey Muzaffar'ın çocuğu olan Yeşil Lord Zumurud'un ikinci yılında, Yeşil Lord bir rüya gördü. Bu rüya buraya dürüst bir şekilde kaydedildi.\\n\\nZumurud dün gece rüyasında şunları gördü:\\nRüyasında, hava karanlıkken bedeninden güneşin doğduğunu ve yıldız ile ayın ışığını yuttuğunu gördü.\\nGüneş, sarı kumlarla kaplı toprakların üzerinde parladı ve daha sonra orada en ufak bir kuş izine dahi rastlanmadı.\\nYeşil Lord, bu durumu görünce iç çekti ve... Buranın bir orman gibi yeşillik cenneti haline gelmesi gerektiğine karar verdi. O nefes aldıkça, çölde uçsuz bucaksız, berrak pınarlar ve gökyüzüne dokunan uçsuz bucaksız ağaçlar belirmeye başladı...\\nÇölü adeta bir altına dönüştüren binlerce gemi, on binlerce gül ve yüzlerce... Hatta saymakla bitmez kervan gördü...\\nTam da... O altın cübbeyi giyecekken uyandı ve dağın tepesini delip geçen güneş ışınlarını gördü.\\n\\nYeşil Lord ormanda büyüdüğünden çölün dilini bilmiyordu, bu yüzden de en büyük alimlere rüyasını kaleme almalarını ve buraya bu şekilde oymalarını emretti."
}