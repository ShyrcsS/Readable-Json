{
    "Weapon12513_TR.txt": "\\nHuitztlan'ın kalbinde, eteklerinde uyuduğu dağlar gibi devasa bir yaratık olan \"Dağ Kralı\" Kongamato yatar.\\nDağ Kralı, yarı uyanık cinnet hallerinde acı içinde kıvranırken her şeyi tehlikeli bir düşman olarak algılar.\\nBir şeyin çalınmasını engellemek istercesine ayrım gözetmeksizin oraya yaklaşan tüm canlılara saldırır.\\nSöylentiye göre bir zamanlar kabileleri koruyan Kongamato'nun çılgına dönmesinin sebebi o karanlık felaketti.\\nAma pek duyarlı bir yapıya sahip olmayan Dağ Kralı'nın neden yalnızca oraya yaklaşanlara saldırdığı hiçbir zaman açıklanamadı.\\n\\nGerçekten de aklını uzun zaman önce, o sivri dişleri kanlı canlı bir insanı delip geçtiğinde kaybetti.\\nEfsaneye göre bir zamanlar onunla bir anlaşmaya varabilen, onunla birlikte avlanabilen biri olmuş,\\ntüm bu anılar çok kıymetli olsa da hepsi Dağ Kralı'nın o uzun kabusunda yitip gitti.\\nŞimdi \"Kongamato\" ismi bile kadim Yumkazor efendisine yabancı gelir oldu.\\n\\nAncak\\nsahibini bilmediği o ateşi korumaya devam etmeli, o kabustan uyanamayacağını bilse bile,\\no kişinin kim olduğu, böyle bir sözün neden verildiği uzun zaman önce unutulmuş olsa bile,\\n\\nbir zamanlar gurur duyduğu o büyük cüssesi, ıstırap ateşiyle kavrulmaya devam edecek olsa bile,\\nşimdilerde çürümeye yüz tutan vücudu, o dayanılmaz utancın izlerini taşımaya devam etse bile,\\nyine de kimsenin, bir zamanlar sahip olduğu yaşamı ve ateşi kirletmesine izin vermeyecek.\\n\\nŞimdi aklını yitirmiş olan bu devasa yaratık,\\nruhu o pis karanlık tarafından ele geçirilmiş olsa bile,\\nkararlığından bir nebze olsun ödün vermeyecek.\\n\\n\"Son bir kıvılcım karşılığında 'Bedel Ateşi' ismini Gece Diyarına iade ediyorum.\\nGeçmişin yakıtı, günümüzün aleviyle yoluna devam ediyor hayat.\\nTüm yaptıklarımız için ateşe hesap vereceğiz. O alevlerin içinde bir kez daha bir araya geleceğiz.\""
}