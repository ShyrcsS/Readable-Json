{
    "Book859_TR.txt": "...\\nGalileo ve Alberto bugün yine\\nBir sürü iyilik yapmıştı. Ama en fazla\\nKöprüdeki yaşlı kadının Elma Şırası\\nFıçılarını taşımasına yardım ederken\\nYorulmuşlardı. Yine de karşılığında küçük\\nBirer fıçıyı mükafat olarak alabilmişlerdi.\\nO akşam gökyüzünde ay ışığını engelleyen\\nHiçbir şey yoktu ve çok güzel parlıyordu.\\nİki kafadar zalim ejderi uzak tutmak için\\nYapılan yüksek duvara tırmandılar.\\nAlberto, taş kağıt makasta kaybetmişti.\\nO yüzden merdivenden çıkarken\\nElma şırası fıçısını koltuğunun\\nAltında taşımak zorunda kalmıştı.\\n\"Bak, tombul reisin gurur duyduğu\\nO büyük ev bu işte! Buradan çok da\\nBüyük görünmüyor, değil mi?\"\\nDedi Alberto eve bakarken.\\n\"Yanılıyorsun. O benim evim.\"\\nDedi Galileo. \"Reisin evi şurada.\"\\nAlberto geceleri pek iyi göremezdi\\nAy ışığı da gün ışığının yerini tutmuyordu.\\nGözünü kapattığında ışık hiç görünmüyordu.\\nBiraz daha uğraştı fakat başka bir şey\\nSeçemedi. \"O ev de gerçekten küçük.\"\\nDedi Galileo. \"Yani söylediğin\\nYanlış değil aslında.\"\\nGalileo da Alberto da\\nGözlemci kişilerdi. Galileo'nun cevabı,\\nAlberto'nun kötü olan görüşüyle ilgili\\nRahatsızlığını gidermişti ve Alberto da\\nTaş kağıt makası bilerek kaybetmişti ki\\nElma şırası fıçısını kendisi taşısın.\\nÇünkü Galileo'nun kaburgalarının\\nAltındaki dişliler yaralıydı.\\n\"Sağlığına.\" diyerek kaldırdı iki kafadar\\nKadehlerini, sonra da Alberto fıçının\\nMantarını geri tıkadı.\\n\\nErtesi gün ikili, köydeki herkesi\\nMeydana topladı. Öncelikle ejdere\\nKarşı yapılan duvarın yıkılmasından ötürü\\nÖzür dilediler ve herkese zalim ejderle\\nKonuşmaya hazırlandıklarını söylediler.\\n\"Duvarı tamir etmek için herkesin çok\\nÇalıştığını biliyorum ama biz bunu\\nKafamıza pek takmıyoruz.\" dedi tombul reis\\nVe ekledi: \"Ama duvarı sizin devirdiğinizi\\nSöylerken hava atmaya çalışmadığınızdan\\nEmin misiniz?\" Tabii ki reisin söylemeye\\nÇalıştığı bu değildi. Bunun için fazla\\nİyi bir insandı. Sözlerine şöyle devam etti:\\n\"Ayrıca ejderi aramak çok tehlikelidir.\"\\n\"Sen bizi merak etme!\"\\nBöylelikle dünyadaki en iyi iki arkadaş\\n\\nYola çıktı. Zalim ejder, Alberto ve Galileo\\nKarşısında titredi. Bir sebepten ötürü\\nYaşlı kadının şırası, onu içenlerin\\nÇok ama çok büyük olmalarını sağlıyordu.\\nÖnceki gece o yüksek duvarları da böyle\\nDevirip ezmişlerdi. Yukarıdan yere doğru\\nBaktıklarında Ejderin neler düşündüğünü\\nAşağı yukarı anlayabilmişlerdi. Yanlışlıkla\\nKöyü ezip geçmesi işten bile değildi.\\nBir şekilde ejderin insanları fark etmesini\\nSağlayabilseler, anlaşabilecekleri kesindi.\\nİki arkadaş kalan tüm sihirli şırayı içti\\nVe ejderden epey daha büyük bir hale geldiler.\\nLeş gibi alkol kokarak ejderi aralarına\\nAldılar ve sarhoş bir halde ejdere\\nVaaz vermeye başladılar. Ejder korkudan\\nEzildi, bü█ül█ü, tüm haşmeti ve havası\\nSönüp gi█ti██nde geriye kalan sadece zavallı\\nBir surette███baretti. Alberto, ejderin\\nSırtındaki pullara yapışmış bir kiri\\nTemizlemeye çalışırken koca bir pulu\\nOlduğu gibi yerinden söküverdi.\\nEjder kaçmaya çalıştı fakat Galileo, bu\\nYanlış anlaşılma çözülmezse krizin\\nOn binlerce yıl daha sürebileceğinden\\nKorkarak onu kuyruğundan tutup çekti ve\\nSürükleyerek yerine oturttu.\\n\"Aslında biz hep senin ayaklarının\\nAltında yaşadık, ama çok küçük olduğumuz\\nİçin bizi hiç görmemiş olabilirsin.\\nArtık dönüştük ve *hık* büyük olduk biz.\"\\nDedi Galileo. \"Artık dibinde yaşadığımızın\\nFarkına varmışsındır.\" Ejder defalarca\\nBaşıyla onayladı onları. İki kafadar ile\\nEjder, bu şekilde bütün gece sohbet etti.\\nSonra da birbirlerini anladıklarını\\nDüşünen ikili evlerine doğru yola koyuldu.\\n\\nA.A.\\n"
}