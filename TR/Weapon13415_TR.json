{
    "Weapon13415_TR.txt": "\\nBu dikenli mızrak, ünlü bir Inazuma haydudunun en sevdiği silahtır.\\nAslen balık yakalamak için kullanılan bir zıpkın olmasının yanı sıra, savaşlar için de oldukça kullanışlıdır.\\nSöylentilere göre bu mızrak, kılıçtan kolu olan büyülü bir kuklayı delip geçerek öldürmüş.\\n\\n\"Haha! Bir zamanlar 'Seiraimaru' denen geminin kaptanı bendim.\"\\n\"Kontrolümde ondan fazla gemi vardı, bana Seirai'den Ölümsüz Oni derlerdi.\"\\n\"Ama artık denizde sürüklenip giden bir yaprak gibiyim.\"\\n\"Janome ve o adalarda mahsur kalmış insanlar olmasaydı...\"\\n\"Bırak tekrar yelkenlerimizi açmayı, memleketimin kıyılarına dönüş yolunu bile bulamayabilirdim.\"\\n\"Ama döndüğümde bulduğum Seirai'nin haline bak.\"\\n\"Bu Inazuma adalarında artık bana yer yok.\"\\n\"Şu yaşlı ve huysuz tapınak görevlisi bile gitmiş...\"\\n\\nHaydut Ako Domeki'nin üzüntüden sesi boğuklaştı. Dedi ki...\\n\"Hey Janome! Tüm dünyada en özgür insan benim!\"\\n\"Tapınak Görevlisi teyze! Dünyayı gezmek istemiyor muydun?\"\\n\"Kamuna denen adamın ya da hep bahsettiğin Konbumaru'nun söylediği yerlere git mesela?\"\\n\"O halde ben, Ako Domeki Zaemon, o yerlere senin yerine giderim!\"\\n\"Dünyanın ucunun nasıl bir yer olduğunu gidip kendi gözlerimle görürüm!\"\\n\\n\"Bütün rotaların vardığı yerde görüşürüz!\"\\n\"Görüştüğümüzde, bu sefer uzak adalar hakkında konuşan ben olacağım!\""
}