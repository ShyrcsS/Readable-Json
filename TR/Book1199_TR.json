{
    "Book1199_TR.txt": "— Silvestr Petrovich Solovei —\\nVI\\n\"...\\nMademki ölmekte olan bir adamın utancını dinleyecek kadar naziksiniz,\\nBu nazik lütfunuz için teşekkürlerimi sunmama izin verin.\\nYine de ruhun sırları basit bir söze nasıl sığabilir ki?\\nPişmanlık çığlıkları, gelecek günler için fayda sağlamaz.\\nBir zamanlar ben de soyluların hilekar dillerine güvendim,\\nBoş yeminlerinin görüşümü bulandırmasına izin verdim.\\nAncak elveda anında sökülüp alındı acı gerçekler,\\nVe gün yüzüne çıktı tuzla buz olmuş tüm hayaller.\\n\\nMezarlar neden böyle kederli bir akıbete çağırır?\\nYoldaşlarım, vatanım ve canım sevdiklerim,\\nSonsuz gecenin içinde huzur bulmuşken üstelik? Kimse onların sakin uykusunu bölmez.\\nSoğuk bir sükunet içinde, berrak sular üzerindeki kırağı misali,\\nKeder ve acı da derin bir uykuya teslim olur.\\nNe fark eder ki? Rüyalar da dualar gibi hep boştur.\\nBoş gözyaşları nafile bir yol çizmesin diye,\\nKalbimdeki bu yemini benimsemeliyim.\\nAnlık olsa da, o kısacık zarafet anı,\\nBırakmalıyım bu alevli yürek coşkun bir tempoyla atsın;\\nVe bırak bu tutku, ruhumun yakan kefeni,\\nBir işaret ateşi yak, parlak ve cesurca parlasın; kısa bir ışık hüzmesi Cennetin kapılarını aralasın.\\n\\nAltından daha parlak bir rüyaya hiç şahit oldun mu?\\nNefretin, aşkın yollarını anımsar mısın?\\nAlacakaranlık bulutları, akşam karanlığının kucağında açılır,\\nAkşam yeli tepemizdeki hafif dumanı savurur.\\nZaman uçup gider, geçmiş günler geçmişte kalır.\\nHâlâ hatırlıyor musun, yoksa hafızan uçup gitti mi?\\nAma yine de biri o işaret ateşinin kıvılcımını çakmalı,\\nKarla kaplı çorak tarlalarda, çetin uç diyarlarda bile yanmalı.\\n...\"\\n\\n\\nVIII\\nSolgun, kırağı rengi ay ışığına bürünmüş,\\nYiğit savaşçı yabancı bir kıyıya yolculuk etti.\\nKadim harabelerin içinde sayısız ruh gömülü yatar,\\nSayısız kahraman, şimdi sislerin gezindiği yerlerde kaybolup gitti.\\nKaranlık canavar dalgası ıssız arazide dörtnala koşuyor,\\nYaşayan herkesin umutlarını çiğneyip geçerek.\\nBöylece Bülbül, zirvede ilk ışık hüzmesini döverek şekillendirdi,\\nDoymak bilmeyen hezeyanı bastırdı.\\n\\nKeskin fırtına coşkuyla eserken, felaket kararmış ışığa büründü.\\nDurgun şafağa anlık bir bakış attı, ebedi dünden bir kesit gördü,\\nKader rüzgarları aştı, yaşayanlar ve ölüler arasında.\\nUzun gecede lirin sesi, baharın ilk uyanışındaki çiçeklerin kokusu gibiydi.\\nBülbül, gökyüzünün kar perdesini aralayarak güneşi övmek için şarkı söylerdi.\\n\\nGök gürültüsünün kükremesini andıran bir nesil,\\nÇam ve selvi gibi kararlı bir nesil,\\nGüçlü bir gelgiti andıran bir nesil,\\nFırtınalı rüzgar kadar amansız bir nesil.\\nBu ismi çağlar boyunca miras aldı.\\n\\n...\\n\\n— Sergei Semyonovich Mayakov —\\nIII\\nEşit olmayan ölümcül bir düello, umutsuz bir ölüm karşılaşması,\\nBir yanda amansız, zifiri karanlık, yükselen dalgalar belirmişti,\\nDiğer yanda ise yaşlı ve güçsüz bir ruh duruyordu,\\nElinde sıkıca kavradığı silahıyla.\\n\\nSisin içindeki ses ona şöyle dedi:\\nSeni kör, pervasız, kötü niyetli ahmak.\\nSana güvenen yoldaşlarını hiç umursamıyor musun?\\nSen, Mayakov, seni kibirli çılgın,\\nSenin o iğrenç zaferin uğruna\\nGencecik delikanlıların hayatlarını kaybetmesine göz yumdun.\\nAnneleri oğullarını bir daha asla göremeyecek,\\nOğulları da babalarını.\\nBöylesine ikiyüzlüce evlat edindiğin yetimler ne kadar da acınası halde,\\nBir kez daha babalarını kaybetmenin o acı kederine katlanmak zorundalar.\\nNeden bir yardım çağrısı göndermedin?\\nNeden Deniz Fenerinin yıkılmasına izin verdin?\\nNeden kardeşlerinin umutlarını ellerinden aldın?\\nNeden onları viranede ölümle yüzleşmeye terk ettin?\\nKendi kuvvetinin sınırlarını bilmeyen yaşlı bir adam!\\nHepsi senin yüce hırsların uğruna helak oldu,\\nOnları toprağa verecek kimse kalmadı.\\nSevgili Mayakov, artık teslim ol.\\nBarış adına, bırak ruhları kurtuluşa ersin.\\n\\nYüzünü okyanusa döndü, hüznünün gölgesinde,\\nVe eliyle, baltasını yeniden parlattı."
}