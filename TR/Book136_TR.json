{
    "Book136_TR.txt": "Dietrich yere yığılırken, bardak da hareketsiz duran elinden kayıp düştü.\\nNottie, Dietrich'in yanına eğildi ve belindeki kılıcı çekip aldı.\\nElini geri çekmeden önce bir süre kılıcın kabzasını okşadı ve kabzaya yerleştirilmiş siyah bir cevher avucuna düştü.\\n\\n\"Ne iyi oldu... Ebedi Gecenin Gözünü ta benim ayağıma kadar getirdin. Teşekkürler.\"\\nKonuşurken yılan kol bandını çıkarmış ve siyah cevheri yılanın ağzına yerleştirmişti.\\nPulları ve gövdesi, yılanın kafasından başlayarak vücuduna doğru hızlıca dalgalanmaya başlamıştı. Nottie'nin ellerindeki kıvrılmış küçük siyah bir yılan, avucundan kayıp zemine düşmüştü. Büyümeye başlayan yılan kırmızı gözleri ve siyah pullarıyla kocaman bir pitona dönüşüyordu, kıvrılan vücudu odanın tamamını doldurmak üzereydi neredeyse.\\nNottie elini uzattı ve büyülü lambalar odayı aydınlatırken piton yeniden küçülmeye ve kolunun etrafına dolanmaya başladı.\\n\\n\"Hımm? Saklanıyor musun?\"\\nNottie bakışlarını yatağın altına çevirdi.\\nYatağın altında...\\nBir köpek vardı.\\nAz evvel gördüğü pitondan korktuğu için zangır zangır titriyordu.\\n\\n\"Ah, ne yazık. Kurda dönüşmeni istemiştim ama sen, görünüşe göre köpeğe dönüşmüşsün!\"\\nNottie, her ne kadar özür diler gibi konuşmuş olsa da sesinin tonunda herhangi bir pişmanlık belirtisi yoktu.\\n\\nDietrich, hâlâ başına gelenlerden habersizdi. Tamamen içgüdüsel olarak yatağın altına kaçmıştı.\\nO andan sonra aklı başına gelmeye başladı. Nottie'nin sözlerini duyduktan sonra bir şeyler söylemeye çalışsa da, ne kadar çabalarsa çabalasın sadece \"hav hav hav\" diyebiliyordu.\\nDietrich, havladığını fark edince panik olup yatağın altından fırladı.\\n\\nKaç kez aynanın önüne atlasa da kaç kez inanamayarak ulusa da, o göz alıcı genç asilin yansıması aynada bir daha hiç belirmedi.\\nDietrich sonra hırlayarak dönüp Nottie'ye doğru atıldı. Nottie ise gram şaşkınlık belirtisi göstermeden kollarını kavuşturmuş, ona bakıyordu. Dietrich birdenbire, ne kadar uğraşırsa uğraşsın ona doğru hareket edemez hale geldi.\\n\\n\"Bir hanımefendinin karşısında bu şekilde davranman adabımuaşeret kurallarına uygun değil. Sanırım eğitilmen gerekecek!\""
}