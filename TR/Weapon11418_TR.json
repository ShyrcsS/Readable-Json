{
    "Weapon11418_TR.txt": "\\nBu hikaye binlerce yıl önce, aptal Tanrı Kral'ın kum fırtınaları tarafından yutulduğu dönemden sonra geçmektedir.\\nÜlkenin dört bir tarafına dağılmış ölümlü şehirlerden, bilge kadınların ve erkeklerin yaşadığı Tulaytullah en göze çarpanıydı.\\nŞehir, safir kubbeli binalarla, çiçekli ağaçlar ve akan çeşmelerden oluşan zümrüt bahçelerle bezeliydi.\\nTanrı Kralın gidişinin ardından bu şanslı şehir hâlâ bilgelik ve refah içinde parlıyordu.\\n\\nİnsanlar bir zamanlar Xiphos adında bir savaşçının bu safir ve zümrüt şehrinde yaşadığını söylerler.\\nXiphos iki tarafı da keskin kılıcı kullanmakta ustaydı ve birçok genç kızı canavar saldırılarından koruyup onlardan birçok hazine almıştı.\\nTighnarlıların kadim bir efsanesine göre Xiphos'un kılıcı, deli ve zalim bir Cin tarafından ele geçirilmişti.\\nBu yüzden bıçak körelmek yerine yapılan katliamlarla keskinleşti, lekelenmedi, üstüne bulaşan kanla parladı.\\n\\n\"Sevgili Ustam, izin verin o kırmızı suyla ziyafet çekeyim, o kızıl içkinin keyfine varayım.\"\\n\"Benim sevgim yalnızca sana akar, tıpkı üzüm bağlarının kızının kanlı bir fedakarlıkla içenleri eğlendirmesi gibi.\"\\n\"Ben seni sevdiğim sürece ve ay, o genç yüzünde parladığı sürece,\\nDüşmanların bu dünyada var olduğu ve annelerinin isimlerini hatırladıkları sürece, sen eşsiz bir savaşçı olacaksın.\"\\n\\nDaha sonra ay ışığı Cininin etkilendiği kılıç ustası, sürgün edilmiş yabancı bir gezginle karşılaştı.\\nGezgin, Tulaytullah'a karşı olan krallardan gelen kanlı gümüş paraları kabul etti ve onların kahramana karşı olan kin ve nefretlerini omuzladı.\\nBöylece barda tanışıp arkadaş olmaları gerekirken düşman olup ay ışığının altında ölümüne dövüştüler.\\nDövüşte bıçakları adeta yakut rengi şarapla yıkanırken, olgun nar patladı ve kırmızı kırmızı etrafa saçıldı...\\nÖlümcül düello son buldu. Soluk ve soğuk ay ışığı hem kazananın hem kaybedenin üstündeydi.\\n\\n\"Rüzgar hangi yöne eserse essin hayat kadehinde tek bir dalgalanma olmaz.\"\\n\"Ölen üç tanrıça, kendileri hiçbir zaman bilemeyecek olsa da kahramanın kaderini uzun süre önce belirlemişlerdi.\"\\n\\nGezgin, mehtaplı kılıcı ve kanlı gümüş paraları alarak sessizce uzaktaki yağmur ormanına yol aldı.\\nBöylece Xiphos'un korumasından mahrum kalan şehir sonraki yıllarda parlaklığını yitirip solup gitti.\\nBinalar, bahçeler kendi kaderleriyle birlikte toprağa gömüldüler ve çöl fırtınalarıyla birlikte unutulmaya mahkum oldular.\\nEn sonunda, siyah anahtar ve genç prensin krallığını yeniden ayağa kaldırma çabası kumların arasına gömülüp gitti..."
}