{
    "Relic15030_2_TR.txt": "\\nKimsenin hatırlamadığı bir zamanda, kum fırtınası felaketinin cenneti yutmasından önceki gecede,\\nçiçekler ve ağaçlar, ölümlüler diyarından, onların umutlarından ve felaket içindeki geleceklerinden bahsetti.\\nYaklaşılmaması gerekenler gri ölümü getirdi ve karanlık dalgalar saf nehir kıyısına vurdu,\\nancak yeni doğmuş bitkilerin ve canavarların ölümlüler ile birleşmesiyle bu kötü dalgalara karşı konuldu.\\n\\nÇimenlerin ve Ağaçların Kraliçesi, Kızıl Kumların Efendisi ile bağını kestikten sonra geçirdiği yalnız yıllarda Khvarena'yı bir kutsal kuşa dönüştürdü\\nve onu, yaşam ile ölüm arasındaki muhafız olarak iki dünyayı da korumakla görevlendirdi.\\nKutsal kuş çamların, selvilerin ve kış nilüferlerinin arasında yaşadı ve hâlâ birliğin olduğu zamanları gördüğü rüyalara daldı,\\nancak felaket geldiğinde uyandı ve kaçınılmaz sonuna gitti.\\nDaha sonra tıpkı o kahinin de söylediği gibi yağmur ormanına kasvetli ve ölümcül bir karanlık çöktü...\\nBirlikteki kişinin uyardığı gibi karanlık dalganın canavarları her yeri kapladı ve yeni doğmuş olan yağmur ormanını silip süpürdü...\\n\\nBu karmaşanın ortasında su diyarının eski lideri öldü ve bedeni de saf çiy denizi olan Amritaya dönüştü,\\nbuna rağmen bu deniz, Hiçliğin yok ettiği bu ıssız diyarda kurudu.\\nAncak Çimenlerin ve Ağaçların Hanımı'nın yas tutmaya vakti yoktu. Sayısız tohumun ana ağacının beslenmesi gerekiyordu...\\nKaranlık kusurları ortadan kaldırmak ve Amritanın saflığını güvence altına almak için Simurgh, kutsal formunu bozdu.\\n\\n\"Çiçeklerin Khvarena'sından doğan her güzel şeyin kaderinde solup çamura dönüşmek vardır.\"\\n\"Bunlar solduktan sonra yeniden doğar ve Amritadan beslenirler. Çiçek denizindeki canlılar için 'ölüm' bir sorun değildir.\""
}