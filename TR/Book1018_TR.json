{
    "Book1018_TR.txt": "Pek çok bilge kişinin soylu ailelerden gelmediği söylenir.\\nSundjatta'nın soyu da asla eski kraliyetle lekelenmemiştir.\\nKadim hikayeler, karanlık bir madendeki tuzlu nehirler gibi solup gitmiş,\\nGeriye yalnızca şairlerin gün yüzüne çıkaracağı kristal gerçekler kalmıştır.\\nSundjatta için de böyledir bu, doğumuna dair pek çok hikaye vardır.\\nYakın dostları hikayeleri süslemek isterken düşmanları hak ettiği övgüyü vermez ona.\\nAnne babasının isimleri neydi? Hangi kabileden geliyorlardı?\\nÜç ayın soluk ışığına sorsanız da cevap alamazsınız.\\n\\nHikayelerde ve şarkılarda Sundjatta'nın şafak yıldızlarının kutsaması altında doğduğu söylenir.\\nNe güzel bir anneye ne de güçlü bir babaya sahipmiş.\\nAncak gökten izleyen yıldızlar, ölümlülerin dış görünüşlerini umursamazlar.\\nGöğün ve yerin kaderini örmek sonu olmayan ilahi bir görevdir.\\nSundjatta küçükken kabilemizin şefi Mbande idi.\\nMadenlerin ve mücevherlerin anasıydı Kara Yeşim Mbande.\\nSundjatta'yı kabilemizin kahramanı seçen de oydu.\\nBöylece büyük kahramanın, görkemli madencinin hikayesi başlamış oldu.\\n\\nGenç Sundjatta madenlerde çalışmaya başladığında,\\nDağı oyan çekiçler boyundan büyüktü.\\nYine de onları rüzgarın ta kendisiymiş gibi kullanıyordu.\\nHatta bir gün \"Maden! Maden yıkılacak!\" diye bağırdı kahramanlar.\\n\"Haha! Kardeşlerim, korkmayın!\"\\n\"Çekicimin çağırdığı rüzgar bu yalnızca. Gördünüz mü? Bir hamlede, hop!\"\\nBöylece salladı çekicini, giderek oydu dağın içini, kıvılcımlar saçıyordu her bir darbesi.\\nHerkes neşe ve korkuyla izledi onun şampiyonluğa yükselişini!\\n\\nLeydi Mbande, Gece Lordu'nun kollarına döndüğünde\\nSundjatta çoktan yağız bir delikanlı olmuş ve epey güçlenmişti.\\nYeni şefin seçileceği gece kabileden tek başına ayrıldı.\\nKabile şampiyonu olmasına rağmen Sundjatta güç peşinde değildi.\\nOnun yerine, bizden biri olarak varlığının gurur verici bir kanıtını bulmaya çalıştı.\\nKararlıydı, uzaklardaki yabancı topraklara doğru bir maceraya atıldı.\\nAncak kabilesinin üyeleri onun tutkusunu yanlış anlamış, onu bir kaçak, bir hain olarak görmüşlerdi..."
}