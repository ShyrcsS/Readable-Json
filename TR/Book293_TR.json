{
    "Book293_TR.txt": "İnsanlar savaş için cehennem der. Genelde benzetme amaçlı kullanırlar bu kelimeyi.\\nGözlerinin önünde yaşananlara \"cehennem\" dışında ne denebilir ki?\\nHarap olmuş topraklar, solmuş ağaçlar... Ayaklarını sürüyerek yürüyen, ölüden farksız insanlar...\\nYaşam buradan koparılıp alınmıştı adeta.\\n\"Hımm.\"\\nSamuray eline kuru bir yaprak aldı. Yaprak anında toza dönüşüp rüzgara karıştı.\\n\"Yaşam buradan koparılıp alınmış resmen.\"\\n\\nBaşkentin çevresindeki çatışma, yüz yılı aşkın süredir devam ediyordu.\\nİlk on yıldan sonra, savaşan devletlerin kaynakları ve servetleri neredeyse tükenmişti.\\nBunca zamandır savaşın devam edebilmesinin sebebi, Nakura'nın Laneti olarak bilinen lanetti.\\nNakura'nın Laneti, tüm canlıların içindeki yaşam gücünü çekip alan ve toprağı kurutarak güçlü samuraylara veren, böylece savaşı besleyen korkunç bir büyüydü.\\nBu diyarda hüküm sürmek için böyle kötü büyüler yapanlar, Nakura Daimyo olarak bilinen akçaklardı.\\nDaimyo'nun isteği hakimiyetti, ancak kim kazanırsa kazansın toprakta hayat kalmayacaktı.\\nNeredeyse yüz yıldır süren savaşın gerçek yüzü böyleydi.\\n\"Laneti yaratanlar dünyanın merkezindeki Gök Kulesinde yaşayan Onmyoujidir.\"\\n\\nSamuray, gördükleri karşısında duraksayan Prenses Mina'yı görmezden gelerek sessizce devam etti:\\n\"Ey yıkım getiren prenses... Bu dünya zaten yeteri kadar yıkım görmedi mi?\""
}