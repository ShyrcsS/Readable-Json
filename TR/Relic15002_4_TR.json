{
    "Relic15002_4_TR.txt": "\\nEskiden toprağı kaplayan beyaz bir yabani çiçek.\\nO zamandan beri hiç solmadı ve hâlâ çok hoş bir koku yayar.\\n\\nToprakların yaban hayatıyla dolu olduğu ve henüz canavarların kol gezmediği günlerde,\\nYeşil Gölge, bu çiçeği kullanarak üzerindeki insan kokusunu saklardı.\\nBu nedenle sessiz ve sakin Yeşil Gölge'yi arayanların,\\ngözlerini kapatıp ormanda yalın ayak yürümesi ve yabani çiçeklerin hafif kokusunu izlemesi gerektiği söylenir.\\nSadece bir avcı kadar hafif adımlarla ilerleyen birisi, yaprakların ayaklarının altında çıtırdamasını önleyebilir. Aksi takdirde varlığını, avcıların kraliçesine belli etmesi kaçınılmazdır.\\n\\nEn nihayetinde avcıyı bulanın da küçük bir çocuk olduğu söylenirdi.\\nO sırada kadim krallığın üstüne bir felaket çökmüş ve topraklarda çaresizlik hüküm sürüyordu.\\n"
}