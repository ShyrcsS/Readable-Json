{
    "Book15_TR.txt": "Mondstadtlı çevre bilimci Jacob Musk'ın hazırladığı, dağ yabanisi şiirlerinden oluşan bir derleme. Bu kitap yazım aşamasındayken, Musk her bir dağ yabanisi kabilesini görmek için kıtanın dört bir yanına seyahat etmiş. Hatta dağ yabanisi yerleşkelerine kadar gidip onların yaşantılarına dair bilgiler toplamış. Bu kitaptan sonra Musk'a \"Dağ Yabanisi Dili Baş Şairi\" unvanı verilmiş ama ne unvan sahibi alimin kendisi, ne de dağ yabanileri bu unvandan pek haz etmezmiş. Jacob Musk her ne kadar dağ yabanileri hakkında yapılan araştırmalara ilgili olsa da, hayatının son evrelerinde onlarla birlikte anılmak istemiyormuş.\\n\\nBirinci şarkı:\\nMi muhe ye\\nMi biat ye\\nBiat ye dada\\nMuhe dada\\n\\nBüyük ihtimalle dağ yabanilerinin savaşa girmeden önce söyledikleri bir şarkı. Gözlemlerime göre iki veya daha fazla dağ yabanisi bir araya gelip bu kaba şarkıyı söylediklerinde, amansız bir kavgaya tutuşuyorlar.\\n\\nİkinci şiir:\\nEleka mimi-a-Domu\\nMita domu-a-dada\\nLa-la-la\\nLa-la-la\\nMimi mosi ye mita\\n\\nDağ yabanileri, totem direklerinin etrafında dans ederken bu şarkıyı söylüyorlar. Bence bu şarkı bir tür kabile ilahisi. Gittikçe hızlanan bir ritmi var ve genellikle festivallerde söyleniyor.\\n\\nÜçüncü şiir:\\nMi muhe mita nye\\nMi muhe mita nye\\nMuhe nye\\nMuhe nye\\nGusha\\nBiat, gusha\\n\\nYaşlı bir dağ şamanından duyduğum hüzünlü bir dağ yabanisi şarkısı. Şiirde ne anlatıldığını tam olarak anlamasam da şarkıda insanın üzerine çöken hüzünlü bir hava var. Bu bile memleketimdeki en iyi şairleri etkilemeye yeter (Böyle övdüğüme bakma, yaşlı dağ yabanilerinden gelen keskin koku da bir o kadar hüzünlü ve boğucuydu)."
}