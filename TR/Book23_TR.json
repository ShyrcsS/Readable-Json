{
    "Book23_TR.txt": "Parlak mavi gözlere ve güzel gri tüylere sahip yavru kurt dertsiz tasasız bir çocukmuş.\\nSinirlendiğinde, Mondstadt Katedralinin üzerindeki kurt kafası kabartmasıyla aynı ifadeye sahip olurmuş.\\nAncak bir gün ormanda avlanırken, kötü sincap büyücü Woobakwa ile karşılaşmış.\\nWoobakwa, kadim dünyadaki tüm varlıkların en kötüsüymüş. İblis ve ejderhalar bile bu konuda onunla boy ölçüşemezmiş. Güzel olan her şeyden nefret eden Woobakwa güzelliği çirkinliğe, aydınlığı karanlığa çevirmeye ant içmiş.\\nNeşeli kurdu gördüğünde küplere binmiş ve onu lanetlemiş:\\n\"Ciyk! Ciyk! Çok öfkeliyim! Kalbine en soğuk buzları saplayayım da, bir daha umut neymiş bilemesin!\"\\nHemen ardından büyüsüyle yavru kurdu lanetlemeye başlamış.\\nAncak atik yavru kurt onu tek lokmada yutmuş, hem de hiç uyarmadan.\\nWoobakwa o kadar sinirlenmiş ki bir sincabın ağzından çıkmış en kötü ve iğrenç kelimelerle yavru kurda lanet okumuş. Yavru kurt bir hata yaptığını ancak ağzından çıkan sesleri duyduğunda anlamış.\\n\"Özür dilerim sincap bey. Yenilebildiğinizi sanmıştım!\"\\nYavru kurt, sincaptan özür dilemek istemiş ama boğazının önce daraldığını sonra da genişlediğini hissetmiş. Sincap, kurdun boğazından aşağı, midesine doğru kayıp gitmiş.\\n\\n(Sayfanın üzerine güzel bir el yazısıyla yazılmış bir not yapıştırılmış: \"Lily, işte bu yüzden dışarıda yemek yerken dikkatli olmalısın.\")"
}