{
    "Book759_TR.txt": "...\\nVI. Bölüm: Savaş ve Mühendislik Kabiliyeti Gereksinimleri\\nBu bölümde bahsi geçen temel savaş modeli, kadim filonun \"Gözlemsel Yıkım\" verilerinin altında yatan mantığın ve maceracıların sağladığı savaş verilerinin birleşimiyle oluşturulmuştur. Algoritma, proje ekibimiz tarafından geliştirilerek geçici olarak \"Kapsamlı Savaş Formülü\" (KSF) olarak adlandırılmıştır.\\nKSF'nin veri sistemlerine göre bu meka, aşağıda listelenen savaş ve mühendislik hedeflerine ulaşmalıdır:\\n1. Öncü olarak ön saflarda açıklık yaratmak, saldırıya standart birimlerden yedi kat daha fazla dayanmak ve on savaş müfrezesi mesafesi boyunca ilerlemek.\\n2. Seyir modundayken, pistolet tabanca menzilinin üç katı mesafe içinde yolun iki tarafındaki tüm canavarları tespit edip yok etmek.\\n3. Destek kuvvetler ulaşana kadar Ateş ve Demir İmparatoru ile aynı seviyede bir düşmanla çarpışmak ve onu oyalamak.\\n4. Standart üç katlı bir Fontaine binasından daha küçük bir engelle karşılaşılması durumunda yarım saat içinde engeli ortadan kaldırıp ilerlemeye devam etmek.\\n5. Düşman mevkilerine saldırırken hafif silahlarla yapılan yoğun saldırılardan etkilenmemek, iki saat içinde düşmanın savunma yapılarını yıkmak ve düşmanı savunma pozisyonundan çıkarmak.\\nBu hedeflere ulaşmak için her birinde üçer meka imal edilmek üzere toplam üç üretim gerçekleştirilecek ve toplam dokuz prototip hazırlanacaktır. Üç üretimin isimleri ve hedefleri aşağıdadır:\\n1) Tam Sistem Prototipi: Güç, hareket ve savaş sistemlerini sınanacaktır.\\n2) Temel Faaliyet Uygunluğu: Prototipte ortaya çıkan sorunlar çözülecektir. İnsan-makina etkileşimi ve estetik baz alınarak mekada yapısal iyileştirmeler gerçekleştirmek üzere beta test grubu katılımları başlatılacaktır.\\n3) Tam Faaliyet Uygunluğu: Prototiplerden biri test grubuna, diğer ikisi proje ekibine tahsis edilecektir.\\nDokuz prototipten elde edilen geliştirme deneyimi ve test verileri kullanılarak mekanın seri üretimine başlanabilir.\\n..."
}