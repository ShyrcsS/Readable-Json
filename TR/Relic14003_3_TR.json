{
    "Relic14003_3_TR.txt": "\\nBir zamanlar Mare Jivari'de gezinen Lavdagezen adlı bir bilgeye ait olan kadim bir taç.\\nYakından incelendiğinde kızgın ateşler arasında yükselen sureti neredeyse görülebilir.\\n\\nLavdagezen adıyla bilinen Mare Jivari'nin avare bilgesi, bu tacı alevlerin yoğun sıcaklığına dayanabilmek için kızıl akikten yaptı.\\nBu taç bilgelikle ve azimle işlendi. Akranları ve üstleri arasında korku saçtı ve kıskançlığa yol açtı.\\n\\n\"Lavdagezen ne cüretle Mare Jivari'nin alevlerine meydan okur? Asırlardır böyle bir hakaret görülmedi!\\nAlevler içinde yanan deniz, elbet bu küstah genci yutacak ve gökyüzü de onun küllerini hiçliğe taşıyacak.\"\\n\\nKıskançlığa kapılan öğretmen, öğrencisinin tacı takıp yanan denize adım atmasını istedi.\\nLavdagezen, son derece sakin bir şekilde lava doğru ilerledi ve ufukta yavaşça gözlerden kayboldu.\\n"
}