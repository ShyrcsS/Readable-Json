{
    "Relic15022_5_TR.txt": "\\nSakin ve ışıldayan okyanus derinliklerinde, zaman oldukça yavaş geçer.\\nYıllar geçtikçe parlak deniz kabukları bile unutmaya başlar.\\n\\nWatatsumi halkı bir kez karanlıklardan kurtuldu ve gördükleri uzun rüyalara elveda dediler.\\nKaranlıkta saklanan Ejdervarislerinin meraklı gözlerinden kurtuldular, parlak mercan merdivenlerden gün ışığı altındaki diyara vardılar.\\nOkyanus halkının, klanlarından bir hatıra olarak yanında bir tek deniz kabuğu götürdüğü söylenir.\\nVe kendininkini kaybetmiş olanlar yeni bir aileye davet edilirdi.\\n\\nEski dilde bu saf kabuklar Tekrar Birleşme Parçaları olarak bilinirdi.\\nBu iki tarafın birliği sonsuza kadar sürmese bile, bir daha asla dışarıdan bir güç tarafından bölünemeyecek.\\nBu deniz kabukları, dalgaların altında geçen hayata bir veda, güneşin altındaki hayata ise yeni bir merhabaydı."
}