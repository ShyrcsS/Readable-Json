{
    "Book590_TR.txt": "Selam genç... Ya da yetişkin, yaşlı veya her kimsen! Anlaşılan hazinemi buldun ve günlüğümü okuyorsun!\\nBen bir mucit ve maceracıyım. Bayan Idyia bile benim bir dahi olduğumu düşünüyor.\\nBu fantastik su parkı şimdiye kadar ulaşabildiğim en uzak nokta. Burada şimdiye kadar çok güzel vakit geçirdim. Peki ya sen?\\nHenüz eğlenmiyorsan sorun değil! Eminim sen de ileride tıpkı benim gibi çok daha havalı ve uzak parkları keşfedeceksin!\\nAnnemin ve babamın anlattığına göre, bulutların üstünde serçe ve kristal kelebeklerin uçtuğu bir bahçe varmış. Bu uçurtmayı o bahçeyi bulmak ve onlarla oynamak için yaptım!\\nAncak uçurtma ile uçtuğumda bahçeyi bulamadım. Yeterince yüksekten uçmadığım içindir belki de.\\nAma hiç sorun değil! Çöle kondum ve süper havalı, süper büyük kırmızı bir kuşla arkadaş oldum. Hatta bir sürü bacağı olan dev bir yaratığın sırtında uzun süre yolculuk yaptım. Sanırım onlara... Akrep gibi bir şey diyorlar.\\nHa bu arada, o büyük kırmızı kuş ile dev akrepleri dönüp uyumaları için ikna eden Bayan Idyia'yla tanıştım!\\nOndan sonra da beni bu su parkına getirdi. Parktaki uçan su topları, kristal kelebeklerden bile daha büyüleyiciydi!\\nBana lezzetli elmalar verdiler, yapı malzemeleri bulmama ve yeni bir uçurtma yapmama yardımcı oldular. Hatta beni gizemli yerleri keşfetmem ve müthiş yüksek yerlerden manzarayı seyretmem için yeni maceralara bile çıkardılar!\\nBayan Idyia, eğer bir gün süper ünlü bir maceracı olmak istiyorsam buranın ilk durağım ve yolculuğumun başlangıç noktası olması gerektiğini söyledi!\\nBen de icat ettiğim ilk süper uçurtmayı günlüğüme çizdim! Şey, en azından taslağını yani.\\nKim bilir, belki sen de bu uçurtma sayesinde beklenmedik birçok yeni yeri ziyaret edebilir ve bir sürü yeni arkadaş edinebilirsin!\\nHa ayrıca, uçurtmayı kullanmadan önce vücuduna bir sürü balon bağladığından emin ol. Yere düştüğünde canının yanmasını istemiyorsan bu önemli!\\nNeyse, sana bol şans dilerim! Bu uçurtma ile benden daha da yükseklere uçman dileğiyle!\\n...\\n(Günlüğün sonunda birçok taslak çizim buluyorsun. Günlüğü yazan kişinin bahsettiği uçurtmaya ait olmalılar. El yazısı epey bozuk fakat çizimler oldukça temiz. Tasarım şık bir görünüşe sahip, ayrıca yükü etkili bir şekilde taşıyabilen iskelet ile birçok güvenlik özelliği de barındırıyor. Yalnızca çok iyi eğitimli bir çocuğun yaratabileceği, yüksek seviyede bir tasarım olduğu belli. Günlüğü yazan kişinin eğitimli bir ailesi olabilir ve belki de çocukluğundan beri mühendislikle ilgileniyordur.)\\n(Fakat ne yazık ki uçurtma bir çocuk tarafından tasarlandığı için yine sadece bir çocuk tarafından kullanılabilir. Boyutu çok küçük ve kanattan farklı olarak bir yetişkinin ağırlığını uzun süre taşımaya uygun değil. Paimon için mükemmel bir oyuncak olabilir ama... Taslağı kullanarak bunu yapacak vakti ayırabilirsen tabii. Tecrübesiz biri için çok zahmetli bir süreç olabilir...)\\n"
}