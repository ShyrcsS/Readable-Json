{
    "Book1171_TR.txt": "...\\n... Guillotin'in talimatlarını uygulayınca araştırma gayet yolunda gitti... Enerji yayan bir Kurmalı Meka tasarladık. Dürüst olmak gerekirse, artık ona kurmalı makina dememize gerek yok çünkü esneklik enerjisini kullanmıyor... Acaba ilerleyen zamanlarda devinim alanında daha ne gibi sonuçlar başaracak? Eski moda Kurmalı Mekaların böyle bir gücü taşımasına imkan yok. Genç dahiler bile böyle bir durumda iki kere düşünür...\\n\\n...\\n... Bu tür stabil olmayan bir enerji kaynağını kullanma düşüncesi oldukça etkileyici. Bu benzersiz enerjileri Fontaine'in havasında, suyunda ve organizmalarında uzun süredir gözlemlememize rağmen bu, potansiyel bir kaynaktan ziyade hep bir gizli tehdit olarak görülmüştür...\\n\\n...\\n... Son zamanlarda çok fazla genç dahi var, öyle değil mi? Müdür bu durumdan kesin çok memnundur ama bizim gibi sıradan kişilerin de göz ardı edilmemesi gerekir... Sonuçta herkes Scherbius kadar saf değil...\\n\\n...\\n... Çok yüksek bir değerlendirme aldı. Patent verilecek olursa elde edilecek olası finansal kazanç da yüksek olacaktır. Ancak bu fırsatı reddetmeye karar verdim çünkü makina neredeyse tamamen Guillotin'in kendi eseriydi, yani benim pek bir katkım olmadı. Ailem bu konuda bana çok kızdı ama bir mühendis olan birinin içinde az da olsa itibar ve öz farkındalık olmalıdır...\\n... Halen geliştirmeler yapılıyor ve güç verimliliği artırıldı...\\n\\n...\\n... Görünüşe bakılırsa özel olarak işe alınmış. İyi olmuş, o alanda araştırmalarına devam etseydi kim bilir ne korkunç şeyler ortaya çıkaracaktı...\\n\\n...\\n... Bu aşamada geri çekilmek zorundayız. Müdür, yeniden inşa sonrasında herkese bir pozisyon ve araştırma kaynağı verileceğini söyledi. Ben olsaydım bunu fırsattan istifade büyük bir kadro değişikliği için bahane olarak kullanırdım. Benim gibiler hiç geri çağrılmazlar zaten. Her neyse. Son birkaç gündür çok mutluyum, sanırım emekliye ayrılacağım. Şehre gidip küçük bir atölye açacağım ve saat tamirciliğine başlayacağım, Kamera da tamir ederim hem. Evet evet, su geçirmez bir saat yapmayı da deneyeceğim. Gidişata bakılırsa ileride kesin köşeyi dönerim."
}