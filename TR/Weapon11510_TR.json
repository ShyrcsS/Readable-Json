{
    "Weapon11510_TR.txt": "\\nBu kılıç, Tatarasunalı Müfettiş Mikoshi Nagamasa'nın yazdığı \"Inazuma Kılıçları Antolojisi\"nde yer alıyor.\\nFutsu okulunun ürettiği iki \"Geppaku Futsu\" kılıcı var; bunlar sırasıyla Dalgadiken \"Hasui\" ve Dalgalı Devrim \"Haran\"dır.\\nBu iki kılıçtan \"Haran\", büyük kılıç zanaatkarı Masagomaru'nun dövdüğü, günümüze kadar gelen tek kılıçtır.\\n\\nBirçok kişi kılıçların bunları döven zanaatkarların ruhlarıyla işlendiğini söyler...\\nAntoloji böyle başlıyor.\\nHasui kılıcının okulun üçüncü nesil ustası Usta Futsu Minori tarafından dövüldüğü söylenir.\\nSoluk mavi bıçağı ve dalgalı denizler gibi muhteşem deseni ile bu kılıç genellikle Şogun'un refakatçilerinin belinde taşınırdı.\\nDaha sonra kılıç, Oni halkının kaderini belirleyecek ölümcül bir düelloda kırılacak ve yeniden dövülmesi için geri gönderilecekti.\\nBu dönemde alkol, eski yaralar ve Tatarigami'nin anıları yüzünden uzun zamandır işkence çeken Minori, dövülmemiş çelik bir kılıcın aksine artık içi parçalanmış bir kadındı.\\nDördüncü neslin başı Futsu Hiroyoshi'nin yetenekleri ise annesininkilere yaklaşamıyordu bile.\\nMasagomaru adını taşıyan yeminli kardeşi Futsu Masayoshi...\\nBu silahı dövecek ve Futsu okulunun şaheserinin tekrar kullanılmasını sağlayacak olan kişi oydu.\\nİki Geppaku Futsu kılıcı birbirine çok benzer ancak nitelikleri birbirinden çok farklıdır.\\n\\nMasagomaru sadece buna bir isim verecektir; böyle olmasının nedeni ise son derece basittir...\\nCahil, doğuştan dilsiz bir yetimdi ve üçüncü neslin ustası tarafından evlat edinilmişti.\\n\"Hasui\" kılıcının güzelliğini tekrar hayata döndürmekle görevlendirildiğinde adını kılıca daha önce olduğu gibi işledi.\\n\\nFutsu Minori bu dünyadan göçtüğünde Masagomaru kılıç dövme tekniklerini Hiroyoshi'ye aktarmasına yardımcı olmuştu.\\nBu nedenle Minori okulunun usta unvanını onun almasını istediği söylenir ancak o bunu birkaç kez reddetti.\\nGerçekten de \"Haran\"ı döverek edindiği şöhret nedeniyle Hiroyoshi neredeyse dördüncü neslin başına geçme sürecini etkileyecekti.\\nBöylece yeminli erkek kardeşinin artık özgür olduğunu bilen Masagomaru başka diyarlara yolculuk etmeye karar verdi.\\nDaha sonra diğer zanaat okullarına giderek diğer ünlü ustalardan farklı teknikler öğrendi.\\nİlerleyen yıllarda Kaedehara Kagemitsu, Niwa Nagamitsu ve Akame Mitsunaga olmak üzere gurur duyduğu üç çırakla çalıştı.\\nBu üçü Isshin Sanatının üç şaheseri olan \"Isshin Sansaku\"yu oluşturacaktı.\\n\\n\"O zamanlar sadece dilsiz, çirkin, pasaklı ve terk edilmiş bir çocuktum.\"\\n\"Bir güve gibi acı, soğuk gecelerde sıcaklığa hasrettim ve aradığım sıcaklığı demirci ocaklarının alevlerinde buldum.\"\\n\"Karşımda insanların somurtkan ve kibirli olduğunu söylediği üçüncü neslin ustası vardı.\"\\n\"Fakat beni kovalamadı, hatta açlığımı bastırsın diye bana pirinç verdi.\"\\n\"Metalik kumla kaplı olduğumu görerek bana 'Masagomaru' adını verdi.\"\\n\\nKonuşmaya haiz olmayan ancak nazik ve düşünceli Masagomaru kalbinde birçok hikaye saklıyordur.\\nSöylenmeyen tüm bu sözler sonunda dibe çöktü ve dalgaların altında kayboldu...\\n\\n\"Üçüncü nesil usta bana, bir dilsize birçok şey anlattı.\"\\n\"Örneğin vücudunun bir yanını mahveden eski bir yarayı, annesinin ve erkek kardeşinin dileklerini,\"\\n\"Asla giymediği kızıl hakamasını ve bir gün her şeyi yutup yok edecek dev dalgayı...\"\\n\\nBir gece çocuk, demirci dükkanına girdi ve içeride ünlü ancak kaprisli demirciyi gördü.\\nYüzünden süzülen gözyaşlarına aldırmaksızın bir demir parçasını çekiçle dövmekteydi...\\n\"Az önce gördüklerini unutacaksın. Anlaşıldı mı?\"\\nUtanan çocuk başını salladı. Ardından kadın ellerini çırptı ve kocaman gülümsedi.\\n\"Doğru ya! Sen iyi bir arkadaşsın, tam bir sır küpüsün!\"\\n\\n\"Sanırım dedikleri doğru; içkiye bel bağlayana bel bağlamayacaksın.\"\\n\"Ama sonradan düşününce... Birlikte bir şeyler içme teklifini kabul etmeliydim.\"\\n\\n\"Antoloji\" ayrıca Geppaku Futsu kılıçlarının biçimleri arasındaki farkları açıklar.\\nFutsu Minori tarafından dövülen kılıç, gece vakti okyanus gibi dingin bir güzelliğe sahipti, bu nedenle \"Hasui\" adını aldı.\\nDilsiz Masayoshi'nin dövdüğü kılıç ise kudretli bir fırtına kadar hiddetliydi, bu nedenle \"Haran\" adını aldı."
}