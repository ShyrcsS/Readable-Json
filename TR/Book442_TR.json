{
    "Book442_TR.txt": "İzin Günleri Kaydı\\n\\nGurabad şehrinde zorunlu köle çalıştırma.\\nZafer Ruhu Parvezravan'ın emriyle ve Al-Ahmar'ın lütfuyla, tek seferde 500 kişinin dinlenebileceği bir zevk bahçesi inşa edebildik.\\n\\nİsyanların önlenebilmesi için köleler yeterince beslenmeli, giydirilmeli ve günlük eğlenceler sağlanmalıdır.\\nBeklenmedik sorunlarla başa çıkabilmek adına savaşan köle, asker ve hekim kadroları doldurulmalıdır.\\nŞantiyelerde dükkan, yatakhane, revir, içki dükkanları ve mezarlıkların olmasını ve ayrıca köleler için bir ayrıcalık olarak her yedi günde bir serbest güreş müsabakalarının yapılmasını sağlamalıyız.\\nZengin kölelere, işlerini paylaşmaları için kendi kölelerini kiralamalarına veya satın almalarına izin verilmelidir. Ancak, bu durum olur da hukukun veya düzenin işleyişini etkiler veya inşaat projesinin ilerlemesini geciktirirse, bu kölelerin köleleri idam edilir ve sahiplerine de iki katı ceza verilir.\\nKöle ücretleri gümüş olarak ödenmeli ve her denetleme memuru rütbeye göre ücretleri ödemelidir.\\n\\nÇiçek bahçesi için sütun temelleri atmak üzere güçlüleri gönder.\\nSütunların temelindeki desenleri oluşturmak üzere yeteneklileri gönder.\\nGelecek olan kişiler için mobilyaları tasarlamak ve hazırlamak üzere akıllıları gönder.\\nMutlaka gelecek olanlara lezzetli yiyecekler hazırlamak üzere en dikkatlileri gönder.\\nKalan köleleri ise kayalıkları parçalamaya, ağaçları kesmeye ve çatıları inşa etmeye gönder.\\nİlk kürek dolusu toprağın kazılmasından son çiçeğin ekilmesine kadar olan süre yirmi günü geçmemelidir.\\n\\nİhmalkarlığın nedenlerini iyice kazı,\\nKazı ki, sonraki nesiller bu tür akılalmaz davranışları bilsinler\\nve en umursamaz işçiler bile tetikte kalıp daha fazla iş istesinler.\\n\\n1. Gün\\nNefumat adlı bilge adam, evinin bilinmeyen bir nedenle yandığını ve bilgeliğiyle bir katkıda bulunamayacağını söyleyerek bir günlük izin aldı.\\n\\n7. Gün\\nÜç kişinin başına güneş geçti, bir günlük izin aldılar.\\n\\n10. Gün\\nNefumat adlı bilge adam, evinin pencerelerini kapatmayı unuttuğunu ve ayak bileklerine kadar kuma gömüldüğünü söyledi. Bu durumda bilgeliğiyle bir katkıda bulunamayacağını belirterek bir günlük izin aldı.\\n\\n14. Gün\\nUçuşan tozlar dört kişinin boğazına kaçtı, bir günlük izin aldılar.\\n\\n18. Gün\\nNefumat adındaki bilge adam, neredeyse 500 gündür açıkta kalan ekmeği yanlışlıkla yediğini ve karnının ağrıdığını söyledi. Bu durumda bilgeliğiyle bir katkıda bulunamayacağını belirterek bir günlük izin aldı.\\n\\n21. Gün\\nOn kişinin başına güneş geçti, bir günlük izin aldılar.\\n\\n25. Gün\\nNefumat adındaki bilge adam, havanın sıcak olduğunu ve geceleri uyuyamadığını ve bu yüzden zihninin bunaldığını belirterek yine bir günlük izin aldı.\\nBu kişinin bilgi katkısında bulunma yeteneği yok değildi, sadece bunu yapmak istemiyordu. Tekrar bir suç işlerse, Gurabad şehrinden sınır dışı edilecek.\\n\\n26. Gün\\nNefumat kaçtı.\\n\\n27. Gün\\nDört kişi kayanın altında kaldı. Kesinlikle bu, saygısız bir ruhun Al-Ahmar'a hakaret etmesinden kaynaklandı.\\nKehanet, beraberinde korkunç alametleri de getirdi. Çalışmalar durduruldu."
}