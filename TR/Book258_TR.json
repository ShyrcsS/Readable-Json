{
    "Book258_TR.txt": "Sevgili oğlum Zushi Chouji'ye,\\n\\nBu mektubu okuyorsan, umarım beni affedersin.\\nSenden ayrıldığım için çok üzgünüm ama başka seçeneğim yoktu.\\nLütfen hayata veya bana olan umudunu kaybetme. Biz babanın, yani kocamın hayatta olduğuna dair umudumuzu hiç kaybetmedik.\\nAdada Tatarigami son derecede yaygın. Lütfen kendine iyi bak.\\nTatarigami yok olunca, savaş da kısa sürede bitecektir. O zaman geldiğinde, savaşan iki taraf muhtemelen silahlarını bırakıp bu adadaki kirliliği birlikte temizlemeye başlayacaktır.\\nO zaman burada olup bunu göremeyecek olmam üzücü.\\n\\nÖnümüzdeki günlerde seni kullanmak veya sana zarar vermek isteyecek birçok insanla karşılaşabilirsin ama bu yüzden başkalarına olan inancını kaybetme. Daima kötü insanlardan daha fazla iyi insan vardır.\\nBu savaş bittiğinde her şey düzelecek.\\nLütfen benim izimden gelme. Yanıma gelmek için acele etme. Annen olarak senden isteğim bu.\\nLütfen inancını da, döneceğime dair umudunu da kaybetme.\\nDöneceğim ve hem senden hem de babandan özür dileyeceğim.\\nLütfen o günün gelmesini bekle.\\n"
}