{
    "Relic15035_5_TR.txt": "\\nYüce Senfoninin henüz çalınmadığı ve altın filonun henüz yelken açmadığı bir çağdı.\\nŞanlı kral, bu lanetin nasıl ortadan kaldırılacağını keşfetmek için suyun kaynağını bulmak üzere yola koyuldu.\\nAçık Denizin altı kan ve nefrete bulanmıştı çünkü orası, Ejder Soyunun yaşadığı krallıktı.\\nBir zamanlar kadim denizin ruhuna hizmet etmiş olan ejderlerin prensi, şimdi Tüm Suların Hanımı'nın hapishanesini koruyordu.\\n\\nSanki çok eski zamanlardaki bir savaş yeniden alevlenmişti ve otuz gün otuz gece boyunca denizleri kaynatmıştı.\\nTanrı Kral, ancak yorulup dinlenmek için ara verdiğinde niyetini müzikle ifade etti.\\nEjder prens, bu kibirli kuruntuları duyunca kahkahalara boğuldu.\\n\\n\"Ölümlülerin taht hırsızı efendisi, sen bu anlamsız lanetten korkuyor ve kaderin prangalarından kaçmaya çalışıyorsun. Fakat benim türümün, senden yüz kat daha büyük acılar çektiğini bilmiyorsun.\"\\n\"Toprağımızı ve güneşimizi kaybettik. Artık sadece ışıksız hiçliğin derinliklerinde var olabiliriz.\"\\n\"Ölümlülerin taht hırsızı efendisi, kaderin yüce göklerin ayini olduğunu ve hiçbir şekilde değiştirilemeyeceğini bilmelisin. Bu düşünceye sahip olmak, otoriteye isyan etmekle eşdeğerdir.\"\\n\"Ama gerçekten bu kadar aptalca bir şey yapmak istiyorsan seni Tüm Suların Hanımı ile görüştüreceğim.\"\\n\\nVe böylece şanlı hükümdar, suların en derinlerinde, ebedi gecenin evinde Tüm Suların Hanımı'ndan\\ntüm korkunç sırları öğrendi. Ancak yine de kendisini kurtuluşa götüren yanıtı bulamadı.\\nSuların Hanımı bir zamanlar affedilemez bir günah işlemişti ve bunun sonucunda ortaya çıkan lanet de geri alınamazdı.\\nSonunda, hâlâ hırslı ve umutlu olan kral ayrılmadan önce en saf sulardan bir bardak almaya karar verdi.\\n\\n\"Eğer dalgalar halkımı yutarsa onların ruhlarını tüm sularda çözünmeyen İkhor'da mühürleyeceğim.\"\\n\"Eğer zaman, krallığımı çürütürse onun için bronzdan ve taştan ölümsüz bedenler yapacağım.\"\\n\\nGüçlü deniz meltemi altın krallığın üzerinden estiğinde, kaderin çarkı da onunla birlikte dönecek mi? Kim bilir..."
}