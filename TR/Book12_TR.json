{
    "Book12_TR.txt": "\"Öğretmenim, lütfen izin verin de size sadece benim bildiğim büyüleri öğreteyim.\"\\nHâlâ herkesin konuştuğu bu dile yabancı olsa da elinden gelenin en iyisini yaparak çabucak cümlesini söyledi, benimle arkadaş olmaya hevesliydi.\\nKüçük bir karahindiba kopardı.\\n\"Karahindiba, karahindiba, bin rüzgara ve git uzak diyarlara.\"\\ndiye mırıldandı küçük tilki.\\nKarahindiba çiçeğine üfledi ve tohumlarını havaya saçtı. Ardından daha ciddi bir ses tonuyla konuşmaya başladı.\\n\"Öğretmenimin dilekleri rüzgara binip Rüzgar Hükümdarı'na ulaşsın.\"\\nÜzerimizden bir rüzgar esip geçti ve karahindiba tohumlarını uzaklara savurdu.\\n\"Gördünüz mü? Rüzgar Hükümdarı dileğime cevap verdi!\"\\ndiye neşeyle haykırdı.\\n\"Ne diledin?\"\\n\"Öğretmenimle arkadaş olabilmeyi.\"\\nAniden başını aşağı eğdi.\\n\"Ona kendi dilini öğretmek yorucu bir iş olsa gerek. Bizim ağız yapımız sizinkinden farklı, çabaların için teşekkür ederim.\"\\nAnne tilkinin yaklaştığını fark etmemiştik. Gözleri dipsiz nehirleri andırıyordu, küçük tilki onun bakışlarından kaçmak için usulca karahindibaların arasına gizledi kendini.\\n\"İnsan dilini ne ara öğrendi.\"\\ndiye düşündüm kendi kendime.\\n\"İnsan dilini ne ara öğrendi.\"\\ndiye fısıldadı anne."
}