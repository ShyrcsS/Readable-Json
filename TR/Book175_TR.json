{
    "Book175_TR.txt": "-Sahne II: Centilmeni Aramak-\\nErkek Oyuncu: Fan Jie\\nKadın Oyuncu: Zixin\\nKomedyen: Zhang Nine\\nKomedyenler: Zhang San, Li Si, Wang Er'ma\\n\\nPerde I\\n(Zixin ve Zhang Nine sahneye çıkar)\\n(Kendi kendine söylenerek)\\nZixin: \"Son zamanlarda moralim çok bozuk, içim de hiç rahat değil.\"\\nZixin: \"Çünkü niyeti iyilik yapmak olan bir kahramana yanlış sözler söyledim.\"\\nZixin: \"O bana incilerimi getirdi, bense ona ne teşekkür ettim ne de adını sordum. Bunun yerine ona feci bir şekilde çıkıştım.\"\\nZixin: \"Utanç içindeyim ve bana iyilik yapan o adamı bulmak istiyorum ama bu koca limanda onu nasıl bulacağım?\"\\nZhang Nine: \"Evladım, bana sorarsan üzülmene de dertlenmene de gerek yok.\"\\nZixin: \"Neden böyle diyorsun nine?\"\\nZhang Nine: \"Sadece bir ilan asmalı ve incilerini getirene Mora vereceğini açıklamalısın. O zaman gelmez mi?\"\\n(Danqing, andante calmo)\\nZixin: \"Demek ki söylenen...\"\\nZixin: \"Şarabın insanların yüzünü kızartması gibi, zenginler de gezer her yeri.\"\\n(Zixin başını eğer ve volta atmaya başlar)\\nZixin: \"Bu yolla onu bulmayı düşünüyorum ama acaba hemen gelir mi?\"\\n(Kendi kendine söylenerek)\\nZhang Nine: \"Hadi, tereddüt etme. Harekete geçelim.\"\\nZhang Nine: \"Bana güvenirsen bir kaybın olmaz.\"\\n(Zixin ve Zhang Nine sahneden çıkar)\\n\\nPerde II\\n(Zhang San, Li Si ve Wang Er'ma sahneye çıkar)\\n(Sprechstimme)\\nZhang San: \"Ben Zhang San.\"\\nLi Si: \"Ben Li Si.\"\\nWang Er'ma: \"Ben de Wang Er'ma.\"\\nZhang San: \"Şu ilana bakın! Gideyim de ödülü alayım.\"\\nLi Si: \"Subay sorarsa doğruyu söyleyeceksin, değil mi?\"\\nWang Er'ma: \"Ha! Doğru konuşana salak derler.\"\\n(Kendi kendine söylenerek)\\nZhang San: \"Selam, kardeşler. Hepiniz ödülü almak için şu Zixin denen kızın evine mi gidiyorsunuz?\"\\nLi Si: \"Doğrudur.\"\\nWang Er'ma: \"Evet, öyle.\"\\nLi Si: \"Saç tokasını bile yanıma aldım, ya sen?\"\\nWang Er'ma: \"Hayır, küpelerinin kayıp olduğuna yemin edebilirim.\"\\nLi Si: \"Uydurma. Saçındaki çiçek kaybolmuştu.\"\\nZhang San: \"Ahmaklar. Parfümüydü!\"\\nWang Er'ma: \"Ne olursa olsun, eminim ki hepimiz kimin kazanacağını biliyoruz.\"\\nZhang San: \"Hahaha.\"\\nLi Si: \"Haha!\"\\n(Zhang San, Li Si ve Wang Er'ma Zixin'in yanına gelir)\\nZhang San: \"Zixin, ödülüm hazır mı? Çünkü ben, yani Zhang San, parfümünü buldum!\"\\nLi Si: \"Kenara çekil arkadaş. Saç tokanı geri getirdim. Bu yüzden ödül benim hakkım.\"\\nWang Er'ma: \"Hayır, hayır, hayır. Küpelerini getiren benim, Wang Er'ma. Ödül de benimdir.\"\\nZixin: \"Siz... Siz kafamı karıştırdınız.\"\\nZixin: \"Çünkü daha önce tanışmadık ve küpemi, parfümümü veya saç tokamı kaybetsem bundan haberim olurdu, değil mi?\"\\nZhang San: \"Alelacele giderken balıkçıda unutmuşsundur. Ödülü ver bana, endişelenecek bir şey yok!\"\\nLi Si: \"Elini çabuk tut da Moraları ver!\"\\nWang Er'ma: \"Yoksa tezgahını berbat ederim, itibarını da mahvederim.\"\\nZixin: \"Of... Bu işe yaramaz pisliklerin dikkatini üstüme çekmişim!\"\\nZixin: \"Nine, planının başımıza neler açtığını gördün mü?\"\\nZhang Nine: \"Endişelenme, kızım. Onlarla başa çıkmanın bir yolunu düşüneceğim.\"\\nZhang Nine: \"Ha!\"\\n(Zhang San, Li Si ve Wang Er'ma yere yığılır)\\nZhang Nine: \"Sizin gibi hırsızları yakalamak için o ilanı bu kıza ben astırdım!\"\\nZhang Nine: \"Getirdiğiniz eşyalar sahte, hemen bırakın onları.\"\\nZhang Nine: \"Yoksa...\"\\nZhang San: \"Yoksa ne olur?\"\\nZhang Nine: \"O zaman Parlak Zambaklardan yapılan saç tokası, Gece Parlayan Yeşimden yapılan küpeler ve uzak diyarlardan gönderilen parfümler...\\nZhang Nine: \"Tüm bunların bedelini ödersiniz! Mora nerede? Verin bakayım!\"\\n(Zhang Nine, elinde bir süpürgeyle Zhang San, Li Si ve Wang Er'ma'yı kovalar)\\nZhang San: \"Alın size, alın size!\"\\nLi Si: \"Lütfen artık vurma bize! Moranı falan istemiyoruz!\"\\nWang Er'ma: \"Şimdi Zixin'in eşyalarını gerçekten alan kişiyi bulup itiraf etmesini sağlamamız gerek, ne kadar çabuk o kadar iyi!\"\\n\\nPerde III\\n(Zhang San, Fan Jie'yi getirir)\\n(Kendi kendine söylenerek)\\nZhang San: \"Buldum işte. Hanımefendinin eşyalarını çalan hırsız sen olmalısın. Kardeşlerim ve ben, senin yüzünden dayak yedik!\"\\nFan Jie: \"Ben, Fan Jie, daima dürüstlükten yanayımdır ve hırsızlık gibi şeyler benim adımla aynı cümlede bile geçemez. Beni haksız yere suçlamayı aklınızdan dahi geçirmeyin.\"\\nZhang San: \"Amma da inatçı çıktın. Benimle gelip kayıp eşyaların sahibiyle görüşecek yüreğin var mı?\"\\nFan Jie: \"Senden korkmuyorum. Gidelim! Ben de bana iftira atanın kim olduğunu görmek isterim.\"\\n(Zhang San ve Fan Jie, Zixin'in yanına gelir)\\nZhang San: \"Eşyaların sahibi Zixin değil mi? Bakalım bu işten paçayı nasıl kurtaracaksın!\"\\nFan Jie: \"Ah! Demek sendin!\"\\n(Dongtang, appassionato)\\nFan Jie: \"Öfkeli hanımefendi işte buydu. Sonra tek kelime etmedi.\"\\n(Dongtang, allegro)\\nFan Jie: \"Genç hanımı kandırmayı bırakın. Ben Fan Jie, rıhtımda çalışıyorum.\"\\nFan Jie: \"Sade ve mütevazı bir hayat sürerim. Bir hanımefendinin takısını ne diye çalayım?\"\\nFan Jie: \"Eşyayı size elimden geldiği kadar hızlı getirmeme rağmen, dürüstlüğüme suçlamalarla yanıt verdiniz.\"\\n(Kendi kendine söylenerek)\\nZixin: \"Yani bu kahramanın adı Fan Jie.\"\\nZixin: \"Bu işe karışmış olması tamamen benim hatam.\"\\nZixin: \"Birazdan ondan af dileyeceğim. Kabul etmezse de ikinci veya üçüncü kez tekrar dilerim.\"\\n(Zixin özür dilemek için Fan Jie'ye doğru gelir)\\nZixin: \"Kahramanım, sahiden bir yanlış anlaşılma yaşadık ama...\"\\n(Fan Jie döner)\\nFan Jie: \"Hımm.\"\\n(Zixin gülümser ve ileri çıkar)\\nZixin: \"... Bu yaptığımın başka sebepleri de vardı.\"\\nZixin: \"Giderken isminizi söylemediğiniz için size borcumu ödemek istesem de sizi bulamadım.\"\\nZixin: \"Ben de bu yola karar verdim. Başınıza böyle bir dert açılması benim kabahatim.\"\\nZixin: \"Lütfen özür dilememe müsaade edin.\"\\nFan Jie: \"Öyle mi?\"\\n(Dongtang, lento, innig)\\nFan Jie: \"Başta iftiraya uğramak beni kızdırsa da, sakince düşününce bunun sadece bir yanlış anlaşılma olduğunu fark ettim.\"\\nFan Jie: \"Yanlış sözler söylememek adına sakinliğimi korumalıyım.\"\\n(Kendi kendine söylenerek)\\nFan Jie: \"Bir şey soracaktım...\"\\nFan Jie: \"Daha önce yaşananların bir yanlış anlaşılma olduğunu söylemiştin.\"\\nFan Jie: \"İncilerini getiren kişiyi bulmayı düşünüyordun ve o ilanı astın, bu da beni haksız yere tuzağa düşürmüş oldu, bu doğru mu?\"\\nZixin: \"Doğru. Tekrar özür dilerim.\"\\n(Fan Jie, Zixin'i yakalar)\\nFan Jie: \"Hayır, bu kadar kibar olmana gerek yok. Beni fazla onurlandırıyorsun.\"\\nFan Jie: \"Ben de düşüncesizce hareket ettim ve seni güç duruma düşürdüm. Ben de özür dilemeliyim.\"\\nZixin: \"Ah, hayır, lütfen...\"\\n(Fan Jie onu saygıyla selamlar)\\nZhang San: \"Bu ne böyle? Ne yapıyorsunuz siz? Mora ödenecek mi, ödenmeyecek mi?\"\\nZhang Nine: \"Sessiz ol. Bu onların öyküsü. Sana ne oluyor?\"\\nZhang Nine: \"Bak, bu hanımefendilerle beyefendiler Yun Jin'in gösterisini izlemeye geldi ve senin saçmalığına ayıracak vakitleri yok.\"\\nZhang Nine: \"Aç gözlerini de bak ve şurada kenarda dur.\"\\n(Zhang Nine, Zhang San'ı çekiştirerek sahneden çıkarlar)\\nZixin: \"Düşündüm de... Ben her gün burada balık satarım. Daha önce sizi nasıl görmemişim?\"\\nFan Jie: \"Ben her gün işe giderken bu yoldan geçerim.\"\\nFan Jie: \"Kalabalığın arasında gözden kayboluyor olabilirim. Belki yarın görüşebiliriz...\"\\nZixin: \"Tamam o halde... Görüşelim.\""
}