{
    "Weapon14401_TR.txt": "\\nFavonius Şövalyeleri alimlerine ait gizli bir kitap. Alimlerin bilgi birikimi bu kitapta derlenmiştir.\\nFavonius Kanunlarını bu denli ender kılan, kristalleşmiş element kakmalı süslemeleridir.\\nÇünkü element kristallerinin değerli olmasının yanı sıra, her bir kitap el yapımıdır.\\nBu element kristallerini, yalnızca elementlere hakim olan alimler oluşturabilir.\\n\\nFavonius Şövalyeleri kurulduğunda, Seher Şövalyesi Ragnvindr aristokratların hamamlarını kütüphaneye çevirmişti.\\nBu kütüphane ozanların, alimlerin ve gezginlerin zaman içinde yaptığı nice katkılar sayesinde kıtanın kuzeyindeki en büyük edebiyat koleksiyonuna dönüştü.\\nNeticede ezgiler, rüzgarın dansına kapılıp gider ve şarabın verdiği haz göz açıp kapayıncaya kadar biter. Yalnızca kağıda dökülenler baki kalıp bir yıldız misali parlar.\\n\\nArtık kütüphanedeki o görkemli koleksiyondan geriye yalnızca birkaç kitap kalmıştır.\\nÇünkü kütüphane, \"Büyük Sonbahar Ekinoksu Yangını\"nda yanıp kül olmuştur.\\n\\nKütüphanenin bodrum katında, kavak ağacından yapılmış sağlam bir kapı vardır.\\nBu kapının, kütüphanenin kuruluşundan evvel orada olduğu, alev ve dumanlara teslim olmadığı söylenir.\\nİşin aslı bu kapı, Favonius Şövalyeleri kurulmadan çok önce oradaymış.\\nFavonius Şövalyeleri, bu kapının ardında kütüphanenin özel bölümünün olduğunu açıkça söylemekten de çekinmezler.\\nAncak hikayelerde, çok daha derin bir sır olduğu anlatılır."
}