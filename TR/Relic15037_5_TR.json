{
    "Relic15037_5_TR.txt": "\\nNormal şartlarda gece dumanı vadisinde doğan mistiklerin, Wayob'la iletişime tekniklerinde ustalaşabilmek için onlarca için eğitim görüp çalışmaları gerekirdi.\\nAncak bu karmaşık zamanlarda en acemilerin bile kahraman ruhlara eve dönüş yolunu göstermek için savaş alanında boy göstermeleri gerekiyordu.\\nKadim şehirde kaybolan bu güzel altın levha bir zamanlar aynı güzelliğe sahip bir mistiğe aitti ve ibresi her zaman evi gösterirdi.\\n\\nKara dalga güneşi karanlığa gömüp tüm toprakları sardığında Gece Krallığı da koyu kanları her tarafa bulaşan canavar yarığının vahşi kurtları tarafından ele geçirildi.\\nKadim Wayob'un sesleri, metal ve taşların çarpışmasının yankılandığı denizde, acı ve ızdırap korosu içinde kaybolup gitmiş, neredeyse herkes tarafından unutulmuştu.\\nFakat kabile şamanları, karanlık gölgelerin yuttuğu savaşçılar için ölümün bile bir lüks olduğunun pek tabii farkındaydı\\nve cesur ruhları kötülüğün pençesinden kurtulmayı başarsa da genelde gece diyarında kaybolurlar, evlerine bir daha dönemezlerdi.\\nSavaştaki kabilelerin gücünü korumak ve kaybettikleri yurttaşlarını kurtarmak için bir grup mistik birbiri ardına vadiden ayrıldı\\nve cesetlerle dolu bir savaş alanında ya da yerle yeksan olmuş harabelerde onları savaşırken görmek mümkündü.\\n\\nLiriwu adlı genç mistik ilk defa böylesine uzun ve meşakkatli bir yolculuğa çıkıyordu.\\nBulutların üzerindeki şehre ulaşmayı hedefleyen maceracı ekibinde o hariç herkes savaş tecrübesi olan kıdemli kişilerdi.\\nBu ekibe katılmaya çok istekli olsa da şehri işgal eden canavarlar hayal ettiğinin çok ötesindeydi.\\nYoldaşları bu durumu önceden tahmin etmişler ve onu güvenli bir kulede bırakıp sessizce oradan ayrılmışlardı.\\nTehlikeden kaçan genç kız nihayet kampa ulaşmayı başardığında karşılaştığı tek şey parçalanmış cesetler ve ejderhanın leziz yemeğinden artakalanlar oldu.\\n\\nBir mistik olarak hem yoldaşlarını kurtarmayı başaramamış hem de ruhlarını geri döndürememişti.\\nAncak yine de onların hikayelerini ve ölüm haberlerini, dönmelerini bekleyen ailelerine anlatması gerekiyordu.\\n\"Şimdi hatırladım... Liderimiz bir çocuğu olduğundan bahsetmişti... Hadi Liriwu, toparla kendini...\"\\nYüreğinde yeni bir umutla bir kez daha yola koyuldu, ancak bu seferki herkes için eve dönüş yolculuğuydu."
}