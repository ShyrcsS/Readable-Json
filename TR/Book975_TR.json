{
    "Book975_TR.txt": "...\\nSu yolu tesislerini onarmak için tutulan usta Chupicua, Kayıt Memuru Tlamachtihquetl'e üç tam çuval obsidiyen verdi. Fiziksel durumundan ötürü böyle bir işte çalışmayacağını ve bu hediyelerin ittifaka içtenlikle hizmet etme tutkusunu kanıtlamasını umduğunu söyledi. Kayıt Memuru bu hevesini takdir etti ve onun yerine (...) Manqu'yu getirdi...\\n\\n...\\nSu yolu onarımları belirsiz süreliğine askıya alındı. Sanki derin kuyu bir gecede karanlık bir musibet tarafından tamamen sular altında bırakıldı, yakındaki tüm sakinler de dönüşüp...\\n\\nCuauhtli Savaşçıları girişi mühürledi ve iltihaplı (...) Kutsal Hükümdar'dan ödünç aldıkları alevlerde yaktı. Her şeyin kontrol altında olduğunu öne sürdüler.\\n\\nTapınağa gelen yaşlı bir kadın, Kayıt Memurunun önünde birden çıldırdı. Güneş ve ittifakın çöküşüyle ilgili saçmalıklar zırvalamaya başladı. Kamayuq savaşçıları onu çabucak dışarı sürükledi. İttifakın yasalarına göre kadın muhtemelen...\\n\\n...\\nSon birkaç gündür tapınağa gelen vatandaşlar fısıldıyor. Gece Lordu'na adak adamak için (...) kullanmaya getirilen yasak yüzünden Lordun sinirlendiğini ve lanetler yağdırdığını, bu karanlık ve ölümcül hastalığın da o yüzden yayıldığını düşünüyorlar.\\n\\nChichiri onları durumun böyle olmadığına ikna etmeye çalıştı fakat bir sonuç çıkmadı. İnsanlar inanmak istediklerine inanıyor işte. Kör inanç yalnızca kelimelerle değişir mi hiç?\\n\\n...\\nSokaklar (...) kokusuyla dolu. Kutsal Hükümdar'ın fermanıyla güneybatı bölgesindeki üç bölge mühürlendi. Cuauhtli Savaşçıları çürüyen fakat hâlâ dolaşan tüm (...) yakmaya çalışıyor. Pek başarılı olamadılar. Sonu olan, sonsuz olana nasıl karşı koyabilir ki? Düştükten sonra onlara da aynısı olacağını unutmamak gerek...\\n\\nArtık geceleyin esen rüzgarda hem yaşayanların dünyasından hem de bize yasaklanan dünyadan gelen çaresiz çığlıklar dışında hiçbir şey duyulmuyor...\\n\\n...\\nBu kapıyı kırmaya çalışıyorlar. Fakat benim (...) alamayacaklar, buraya sığınan çocukların (...) alamayacaklar... En fazla bizim (...) alabilirler.\\n\\nBu hançeri kullanarak...\\n(Yazının devamı lekelerle kaplı, dolayısıyla okunamıyor.)\\n"
}