{
    "Book402_TR.txt": "Sevgili Babam Kaedehara Kageharu'ya:\\n\\nAtalarımızdan kalma evimiz resmi olarak dağıldıktan sonra pılımı pırtımı toplayıp oradan ayrıldım ve dünyayı gezmeye başladım. Bu yolculukta çok fazla şey öğrendim.\\nBugün, deniz kenarındaki bazı uçurumlardan geçerken not defterine çizdiğin manzara resimleri aklıma geldi. Gördüğüm manzaralar karşısında düşüncelere daldım.\\nKlanımızın geleneklerine göre bir gezgin dinlenmez ama manzaranın tadını çıkarmak eminim ki kabul edilebilir bir davranıştır. Sanırım bunu Büyük Büyükbabam başlatmıştı.\\nDaha önce bana onun küçük ağaçlar dikmeyi ve onların taze dallarını sevdiğini söylemiştin. Ama Büyükbabam ise daha çok taşlarla eğlenmeyi seviyordu.\\nBen küçükken arka bahçemiz Büyükbabamın topladığı bir sürü tuhaf taşla doluydu. Eskiden onları yerde yatan hazineler olarak görürdüm ama artık dünyayı daha iyi tanıyorum. O taşlardan en az birkaç tanesinin dökümcüden getirdiği kılıç deneme taşı olduklarına eminim.\\nO zamanlar taşları çok daha az tanıyor, hepsinin epey değerli olduğuna inanıyordum.\\nYine de dünyada bu kadar fazla hazine olabilir mi?\\nBu mektubu, bir tepenin doruğundaki gölgelik alanda dinlenirken yazıyorum.\\nDağdaki pınardan aldığım suyla kalan koru söndürmeden önce bu mektubu yakmayı düşünüyorum. Artık mektup alamasan da mesajımın bu şekilde sana ulaşacağına inanıyorum.\\nÖlümünden sonra hizmetkarların işine son verdim ve elimizde kalan varlıkları dağıttım. Çok değerli olmasa da yaşamımı idame ettirmem için yeterliydi.\\nKorkarım bonsai ağaçlarımız umduğum kadar iyi sonuç vermedi. Büyük Babamın yadigarı hariç satabildiğim kadarını satıp borçlarımızı kapattım.\\nTenryou Heyeti o yadigara el koydu. Onların deposunda kalması, bende kalmasından daha hayırlı olmuştur sanıyorum.\\n\\nUzun zamandır buraya gelmemiştim. Rüzgarın dağlara fısıldaması, yıllar önce beni buraya getirdiğin ilk günkü gibi hoş.\\nYeniden yola çıkıyorum.\\nElveda.\\n\\nKaedehara Kazuha\\n"
}