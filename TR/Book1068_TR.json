{
    "Book1068_TR.txt": "14. kez mola veriyorum. Gündüz mü gece mi bilmiyorum. Hiç rüzgar yok.\\nÖleceğim sandım. Canavar sol elimi yedi, belimden de ısırık aldı. Tıbbi malzemelerimi nerede düşürdüğümü bilmiyorum, o yüzden yaralarımı da tedavi edemiyorum...\\nGerçi bugün şanslı günüm olabilir. Burada biriyle karşılaşmayı beklemiyordum zira. Adının Nocht olduğunu söyledi ve küller arasında açan bir çiçeği kullanarak kanamamı durdurdu. Hatta canavarlara yaklaşmamam için uyardı, onlar kendi türdeşlerini bile yiyormuş.\\n...\\nNereli olduğunu sordum. \"Tenochtzitoc\" diye bir yerden geldiğini söyledi...\\nAma memleketi orası değilmiş. Nerede doğduğunu hatırlamaması tuhaf geldi, gerçi ben kimim ki onu yargılayayım?\\n...\\nNocht dinlenmeden çekti gitti. Zamanının tükenmek üzere olduğunu söyledi.\\nÇok geç olmadan geri dönmem konusunda uyardı. Heh... Vücudum bu haldeyken artık çok geç olabilir.\\nHazırlıklıyım. Bunun son maceram olduğunu biliyorum. Büyük Maceracı Stanley olarak bu yerin sırlarını gün yüzüne çıkarmak için kanımın son damlasına kadar mücadele edeceğime yemin ederim.\\n...\\nHans, eğer sağ salim Mondstadt'a dönebilirsen çabalarım boşa gitmemiş olacak.\\nBir gün olur da Loncadan başka birisi buraya gelirse umarım bıraktığım kayıtları bulur.\\nYıldızlar ve hiçlik yoldaşımız olsun."
}