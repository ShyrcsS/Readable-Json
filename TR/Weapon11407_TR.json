{
    "Weapon11407_TR.txt": "\\nTüm dünya, Liyue'nin ticari limanına akın ediyor. Burası şehrin gurur kaynağı.\\nAkın akın gelen insanlar egzotik hazineleri de beraberinde getiriyor.\\nUcu olup da kenarı olmayan ve iğneye benzeyen bu kılıç, delme hasarını artırma pahasına darbe yeteneğinden feragat etmiştir.\\nTam potansiyeline ulaşabilmesi için beceri gereklidir. Ancak özel bir yeteneği olmadan onu kullananlar için bile yeterince iyi bir kılıçtır.\\n\\nBir zamanlar denizci olan taşıyıcısının belinden sarkan, uzak kıyılardan gelen bir silah.\\nİnce ve zarif olan bu kılıç, denizin dalgalarının ve kaosunun ortasında göze çarpmıştı.\\n\\nMeraklı halk sorular sorunca, tekne kaptanı soruları geçiştirdi. Bu yüzden kılıcın kökeniyle ilgili dedikodular da arttı.\\nBazıları bu kılıcın korsanlara karşı bir savaşta kazanıldığını, bazılarıysa bir baskında elde edilen ganimet olduğunu söylüyordu.\\n\\nAncak akşamın kızıl bulutları çökünce ve yelkenler geceye hazırlık için indirildiğinde, İkinci Kaptan nazik bir şekilde kılıcı cilalardı.\\nBir yandan savaşçı bir gezgin olarak dolaşıp durduğu, Rüzgar Krallığındaki eski hayatını yad ediyordu.\\nBir yandan da çok erken biten bir aşkı, tekrar buluşma sözünü ve memleketindeki kızı düşünüyordu.\\n"
}