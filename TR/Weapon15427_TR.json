{
    "Weapon15427_TR.txt": "\\nGeçmişte şehir içi inşaatlarda ve harabe keşfinde sık faydalanılan bir alet.\\nGenelde açıları ölçmek için kullanılsa da mesafe ölçümü ve tahmininde de oldukça başarılıydı.\\nKullanımı için hassasiyetle üretilen özel oklar ve eğitimli profesyonellerin elleri gerekiyordu.\\nOk fırlatıldığında ışık hüzmesi gibi dümdüz ilerliyordu.\\n\\nPlanlama ve inşaata ek olarak keşiflerde ve hatta suç soruşturmalarında da oldukça iş görüyordu.\\nBecerikli ellerde mesafe ölçümü son derece keskin olabiliyordu.\\nRemuria harabelerinin geçmiş keşiflerindeki ekipler genelde bu menzil göstergesini beraberinde getirir,\\nzamanla veya yıkımla toprağa gömülen tarihi alanların konumunu keşfederdi.\\nSonradan popülerlik kazanan modern Hurlock romanları bile\\ngizli bir oda bulmak üzerine yazılan hikayede bu alete yer vermiştir.\\n\\nGünümüzde pek çok menzil göstergesi antika dükkanlarının raflarında veya tavan aralarında toz tutmaktadır.\\nKullanımı daha kolay ve daha az beceri gerektiren benzer aletler yaygınlaştıkça\\nözel okların da üretimi sona erdi ve çok geçmeden onlar da tarihin tozlu sayfalarına karıştı.\\nÖte yandan gösterge, dışarıda şüphe çekmeden taşınabilen bir yay görevi gördüğü için\\nçalkantılı zamanlarda orijinal tasarımından farklı amaçlarla kullanıldığı oldu."
}