{
    "Weapon15502_TR.txt": "\\nŞu anda yemyeşil olan toprakların çorak olduğu verimsiz ve kadim bir zamanda,\\nkarda yalın ayak dolaşan bir kız Kulenin Efendisi'nin ayak izlerini takip etmiş.\\n\\nO, kızın eski sevgilisiymiş ama merhametsiz rüzgarlar, ölümlü bedenin neden bu kadar narin olduğunu asla kavrayamamış.\\nO, bir zamanlar kızın eski düşmanıymış ama kızın kalbinde intikamdan daha fazlası varmış.\\n\\n\"Okyanustaki dalgaların ve kumun, gür ormanların ve bayırların hayalini kurardım.\"\\n\"Böğürtlen çalılıklarında oynayan yaban domuzlarının, yüksek kulenin hayalini kurardım.\"\\nYumuşak bir sesle Tanrı Kral'a bunları söylemiş ama sözlerini işiten olmamış.\\n\\nKara sevdasından uyandığında, samimi konuşan tek kişinin kendisi olduğunu fark etmiş.\\nÇünkü aşktan bahsederken, jilet gibi keskin rüzgarlar ona eşlik etmiş.\\nUğuldayan rüzgarda beli bükülmüş kullarına tepeden bakmış.\\nBunun, onların hayranlıklarının ve sarsılmaz itaatlerinin bir işareti olduğuna inanıyormuş.\\n\\nKuzey Rüzgarının Tiranı'nın Kulenin Efendisi ile savaştığı dönemmiş.\\nAvcı kadın, köle efendisinin kendisini sevdiğini sanmış.\\nSavaşın sona erdiğinde ve direniş rüzgarları ilk kez estiğinde,\\nisimsiz bir delikanlının, elfin ve şövalyenin beraberliğinde,\\ngözlerini yüksek kuleye dikip tuhaf Efendiye meydan okumuş.\\n\\n\"Sonunda bana bakacak.\"\\n\\nAncak kadının oku ona doğru uçana kadar ve\\nsert rüzgar onu neredeyse paramparça yapana kadar,\\naralarındaki uçurumu fark edememiş.\\n"
}