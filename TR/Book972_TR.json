{
    "Book972_TR.txt": "Ay: Bilinmiyor. Gün: Bilinmiyor. Hava Durumu: Yağmurlu...\\n\\n... İnanamıyorum, ejderhanın saldırısına uğradım gerçekten. Ama teşekkür etmeliyim belki de... Sonuçta o olmasa burayı bulamazdım...\\n\\n... Chu'ulel'in Çekirdeği. Bir zamanlar bütün şehrin kalbiymiş sanırım. Kabileden biri bahsederken duymuştum, kadim çağlarda Kutsal Lord kendini ejderha şehrinin kalbine dönüştürmüş. Ama benzetme sanmıştım açıkçası, gerçek olduğunu düşünmemiştim...\\n\\n... Daha önce başka yerlerde karşılaştığım Gizli Kaynak Canavar Makinalarının aksine buradakiler insan dilini anlıyor. Kutsal Lord kendini korumak için mi yapmış bunları acaba? Neyse, en azından şimdilik peşimden canavar gelecek diye endişelenmeme gerek yok...\\n\\n... İşe yaradığına inanamıyorum. Bedenimdeki Ateş Fosforitini kullanarak makinanın kalbinde uyuyan ejderha ruhunu uyandırdım... Fakat bu ufaklık gerçekten bir ejderha ruhu mu? Hem çok küçük hem de çok sevimli! Turkuaz taşı gibi bir rengi var, adını Cocouik koyacağım sanırım...\\n\\n... Kadim Ateş Sunağına giden yola geldim. Liriwu Teyze'nin bıraktığı işaretleri gördüm, burası hakikaten de ██ yürüdüğü yol...\\n\\n... Elimde yalnızca bir parça Ateş Fosforiti kaldı. Tonatiuh'ya ulaşmadan kullanmamalıyım kesinlikle...\\n"
}