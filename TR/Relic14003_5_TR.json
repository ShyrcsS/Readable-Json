{
    "Relic14003_5_TR.txt": "\\nBu kum saatinde akan şey sıradan bir kum değil, yanan kum.\\nTıpkı bu yanan kum gibi zaman da ileri doğru akar. Kendi varlığına dair ardında hiçbir iz bırakmaz.\\n\\nLavdagezen'in hikayesi Mare Jivari'nin her yanını gezdikten sonra bile devam etti.\\nYüzyıl daha münzevi bir yaşam sürdüğü söylenir.\\nFakat bu kısa inziva, içinde yanan ızdırabı dindirmekten uzak kaldı.\\n\\nMünzevi bir bilge olarak geçirdiği süre boyunca, ebediyen yanan ateşe katlanamadı. Geçen zamanı hesaplamak için bu kum saatini yaptı.\\nAlevler tutuştukça yanan kum, kum saatinde günler boyu durmaksızın akmaya devam etti.\\n\\nLavdagezen her ne kadar Mare Jivari'nin yakıcı alevlerinden korkmasa da ne yazık ki zamanın alevlerinin eziyetini durduramadı.\\nÇok değer verdiği ailesinden ve müritlerinden uzakta tek başına yaşamanın yol açtığı ızdırap, hiçbir alevin derisini yakamayacağı kadar ruhunu kavurdu.\\n"
}