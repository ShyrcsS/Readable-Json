{
    "Book1128_TR.txt": "Efsaneye göre bir zamanlar usta hırsızın şarap kadehinde dünyanın en iyi şarabı varmış. Bir başka efsaneye göre kadehte dünyanın en kirli, en acı içkisi varmış, bir başkasına göreyse sokaklardan toplanan gözyaşları.\\nSiyah kanlı yağmurun giderek korkutucu bir efsaneye dönüştüğü bir zamandı bu, Meşale Ustası Snezhnaya'nın yeni hanımına gidip uç diyarlar için af dilemişti.\\n\\nBelki de Çariçe'nin merhametine duyduğu minnetten dolayıydı fakat usta hırsız, güçten düşmüş soyluların servetlerinin peşine düşmeyi bırakmıştı.\\nOnun yerine sayısız kimliğe bürünerek insanların kederini şarkılarla ve şarapla dindirmeye çalıştı.\\n\\nDolayısıyla soyluların ziyafetlerinde çabasız bir zarafetle dolaşabiliyor fakat aynı zamanda halkın arasında da kolayca gezebiliyordu.\\nKarşılaştığı birbirinden boş ve önemsiz iki insan türüne de aynı etkileyici efsaneyi anlatıyordu.\\nBir efsaneye göre gümüş maskesini çıkaran usta hırsızın çehresi bir Karlar Diyarı Feyi kadar güzeldi.\\n\"Şarabın özgürce aktığı bu günler için bir şarkı söyleyin sevgili Feylerim!\"\\n\"Çürümeye mahkum taç için söyleyin, ölümsüz hırsızların anısına söyleyin şarkılarınızı.\"\\n\\n\"Zevk için değil, iktidar için de değil, bir aşığın parlak neşesi için.\"\\n\"Çürümeye mahkum taç için söyleyin, ölümsüz hırsızların anısına söyleyin şarkılarınızı.\"\\nOlağanüstü hırsızın öyküleri, aşıkların aralarındaki fısıltılarından sarhoşların gürültülü lakırtılarına kadar herkesi büyülemişti.\\nBöylece efsane büyüdü, şarkıcı ve şarkının konusu karışarak tek bir bilmeceye dönüştü ve yorgun gecelerde şairden şaire aktarıldı.\\n\\nOlağanüstü hırsızın öyküleri, aşıkların aralarındaki fısıltılarından sarhoşların gürültülü lakırtılarına kadar herkesi büyülemişti.\\nBöylece efsane büyüdü, şarkıcı ve şarkının konusu karışarak tek bir bilmeceye dönüştü ve yorgun gecelerde şairden şaire aktarıldı."
}