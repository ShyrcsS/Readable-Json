{
    "Weapon12411_TR.txt": "\\nYeşiller içindeki şehri bulutlar ve sis kapladığında,\\nBitmek bilmeyen kar fırtınaları mehtabı kararttığında,\\nTüm yaşam ve yarım kalmış bütün hikayeler,\\nMasmavi gökyüzünden düşen o çiviyle delindiğinde...\\n\\nRahibin kızı, Gümüş Yıldız kılıcını başka diyardan bir kahramana verdi.\\nUluyan rüzgarın ve karın ortasında, sözleri hedefine ulaşamıyordu.\\n\\n\"Bu dördüncü freski senin için hazırladım. Suretin sonsuza dek bu duvarda kalacak.\"\\n\"Bu freskin ve herkesin iyiliği için seni bekleyeceğim. Dönebilmen için dua edeceğim...\"\\n\\nKara gömülü şehrin kızı, aşılı olmasına rağmen verimsiz olan gümüş dallarla birlikte solduğunda...\\nBuzu ve karı parçalamak için kaderinde bu kılıcı kullanmak olan yabancı, evinden uzakta bazı cevaplar arıyordu.\\nMehtap kadar parlak olan kızın son sözleri de o yolcuya asla ulaşmayacaktı.\\n\\n\"Mavi gökyüzünü ve yeşil çimenleri son gördüğümden bu yana uzun zaman geçti. Babamın özlemini duyduğu eriyen buz ve kar manzarasını çizerken, hangi renkleri kullanacağımı bilmiyorum.\"\\n\"Keşke seni yeniden görebilseydim...\"\\n\\nYolcunun bulduğu cevap buydu.\\n\\nKahraman, verimsiz geçen yolculuğunu sonunda bitirdi.\\nKılıcından kara lekeli kan damlarken...\\nArtık aşina olmadığı karlı patikalarda zorlukla yürüyordu.\\nBu dağlık taşranın büyük salonuna döndüğünde...\\nOnu karşılayan tek şey ölümün çınlayan yankılarıydı.\\n\\n\"Burada bile benim koruyabileceğim bir şey kalmamış...\"\\n\"Siz göklerde yaşayanlar, tek arzunuz bizim aşağıda ızdırap çekmemizi izlemek olmalı.\"\\n\"Öyleyse size demirin ve kanın şarkısını söyleyeyim de vakit geçirmenize yardımcı olayım.\"\\nYabancı, esasında fresklerin arasındaki karı ve rüzgarı parçalamak için yapılmış olan Gümüş Yıldız kılıcını bıraktı.\\nArdından, kanlı kızıla boyayabileceği, savaş ve mücadele dolu bir diyar aramak için dağdan indi.\\n"
}