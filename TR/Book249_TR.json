{
    "Book249_TR.txt": "On yıl önce...\\n25 ışık yılı uzakta...\\n\\nUlusun yönetimi Suruga Şogunluğunun eline geçince, insanlar acı çekerken sokaklar ızdırap dolu çığlıklarla kaplandı.\\nO zamanlar Suruga Şogunluğunun lideri Seii Tai Şogun Imagawa Ujizane idi. Dört yıl önce, sonunda İblis Kral Danjouchuu'nun başını kestikten sonra Tai Şogun terör estirmeye başladı.\\nÖzgür kılıç ustamız, işte tam bu zamanlarda ve bu topraklarda yaşamıştı.\\nAdı Bitchuu Kyuubei'ydi. Halk onu kahraman Shinkurou olarak tanırdı.\\nBitchuu Kyuubei, öyle boş gezen bir ronin değildi. Söylentilere göre bir zamanlar Tai Şogun Ekselanslarının en çok güvendiği stratejistiymiş. Ta ki bir gün bir rakibi ona iftira atana kadar. Şogun'un paranoyaklığını düşünürsek, Bitchuu'nun Şogunluktan kaçıp doğaya gitmekten başka şansı yokmuş.\\n\\nBugünse Shinkurou, bir dağın eteklerinde durmuş uzakları süzüyordu. Peki nereye bakıyordu?\\nGeniş çayırların büyüklüğüne mi? Hayır.\\nUzaklardaki sıradağlara mı? Hayır.\\nÖnünde uzanan yola mı? Evet! Tabii, dahası da var.\\n\\nPeki Shinkurou tam olarak nereye bakıyordu?\\nKılıç ustasına hizmetleri için pirinçle ödeme yapan çiftçiler korktu ve sormaktan çekindi.\\n\\nAnlaşılan bu sorunun cevabını sadece sessiz kılıç ustası biliyordu."
}