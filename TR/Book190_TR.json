{
    "Book190_TR.txt": "Sürekli bir şeyler hakkında konuşan altın saçlı kızı takip eden Dietrich, \"Cadılar büyü yapabilmek için zekalarından mı feragat ediyor acaba? Ona bir türlü derdimi anlatamıyorum.\" diye düşündü.\\nDietrich'e doğru dönen Magdalene, \"Sakın öyle deme! Ablam seni duysa çok öfkelenirdi.\" diye fısıldadı.\\n\"Hav hav hav, hav?\" Yani, ona söylemen gerekmez, değil mi? Bir dakika, ne düşündüğümü nereden biliyorsun?\\n\"Sanırım... Artık çok geç.\"\\n\\nDietrich artan gerilimle birlikte panikle kafasını kaldırdı.\\nKızın yüzündeki ifade değişmemişti aslında.\\nYine de...\\nÖnündeki kızın artık farklı biri olduğunu biliyordu.\\n\"Gördüğün kabusun faydası olmuş sanırım. En azından hafızan artık daha iyi. Ancak gördüğüm kadarıyla hâlâ önünde uzun bir yol var.\" Dietrich bu tiz, soğuk ve kibirli sesin sahibini tanıyordu, yani Nottfriga'yı.\\n\"Öyleyse Derin Kalp Özünü içinde bırakacağım sanırım.\"\\n\\n\"Derin Kalp Özü\" de neyin nesi?\\nBir dakika, Magdalene böyle bir şeyden bahsetmişti.\\n\"Merak etme! Gördüğün kabus gerçek değildi. Ablam, senin içine korkularını görebilen Derin Kalp Özünü yerleştirmiş. Bu yüzden en çok korktuğun şeylerle ilgili bir kabus gördün.\"\\n\"Ancak bunu senin iyiliğin için yapmıştır bence çünkü ablam aslında çok nazik biridir.\"\\n...\\nDietrich'in tüyleri diken diken olmuştu. Nottfriga'ya göz ucuyla bakması bile tir tir titremesine ve diğer her şeyi unutmasına sebep oluyordu.\\nDietrich'in korkmuş görünümünden memnun kalan cadı, \"Öğrettiklerimin epey bir faydası olmuş gibi duruyor. Öyleyse yola devam edelim.\" dedi."
}