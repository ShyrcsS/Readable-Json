{
    "Weapon14502_TR.txt": "\\nKadim rüzgarlara dair yazıtlar, Rüzgar Hükümdarı'nın emrindeki ayin gözlemcileri arasında nesilden nesilden aktarılmıştır.\\nBu kitabın sararmaya yüz tutmuş sayfalarını sayısız kişi okumuştur ancak bu kişilerin ardında bıraktığı izler, rüzgara kapılıp gitmiştir.\\n\\nFırtına Efendisi'nin göklerdeki kulesinden her yeri yönettiği çağda, bu yazıtlar çaresiz yakarışlarla doluydu.\\nKarın eriyip toprağa karıştığı çağda ise sayfalar, can bulan yemyeşil doğanın verdiği sevinçlerle dolup taşıyordu.\\n\\nEski zamanlarda hüküm süren aristokrasi, halkı parmağında oynatırken,\\nkölelerin elindeki yazıtlar, bin rüzgara karşı duydukları kıskançlıktan ve arzudan bahsediyordu.\\n\\nMondstadt halkı yaşadı, direndi, savaştı, neşeyle doldu ve özgürlüğün tadını çıkardı.\\nKıymetli seneler peşi sıra geçerken, yazıtlar da çoğaldı.\\n\\nMondstadt yeniden doğduğunda ve Kilise sonunda zincirlerinden kurtulduğunda,\\nrüzgarları konu alan yazıtlar artık raflarla sınırlı kalmadı.\\nKitap, kuş misali kanatlanıp Kilisenin hazinesinden uçup gitti.\\nTıpkı Mondstadt rüzgarları ve Mondstadt halkı gibi,\\nbu kitap da özgürlüğüne ve rüzgarlara kavuştu.\\n\\nKitabın başlık sayfasında güzel bir el yazısıyla şunlar yazar:\\n\\nRüzgar Hükümdarı'nın çocukları, bu sözlere kulak verin.\\nRüzgarlarla geldik, rüzgarlarla gideceğiz.\\nSakın ha ardımdan yas tutmayasınız.\\nToprak altında yatan, sadece benim fani bedenimdir.\\nRuhum, artık bin rüzgarla bir olmuştur.\\n\\nÇiçekler açtığında, yapraklar sallandığında,\\no rüzgarlara ve özgürlüğe dair şarkıları söyleyen daima benimdir.\\n"
}