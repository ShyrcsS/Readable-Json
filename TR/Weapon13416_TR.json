{
    "Weapon13416_TR.txt": "\\nKenarları su mavisi rengindeki fosforla parlayan, görkemli Watatsumi savaşçısı \"Umigozen\"in naginata'sı.\\nNarukami donanmasının bu kişi karşısında bir zamanlar korkudan nasıl titrediği, adanın şarkısına konu olmuştur.\\n\\nBir keresinde Watatsumi'nin ikiz tapınak görevlilerinin söylediği balina şarkısı, ada halkının hayallerine tercüman oldu.\\nUmutlarına sımsıkı tutunan Watatsumi savaşçıları savaşmaya hazırdı.\\nNagamaki kılıçlarını köpüren dalgalar gibi savururlarken, güçlü haykırışları diğer adalarda yankılanıyordu.\\nAncak şimşeğin parlaklığı, Omikami'nin ve savaşçılarının görkemine gölge düşürdü.\\nKarga tüylerinden oluşan karanlık bir fırtına Mouun'u yutarken, kız kardeşlerin şarkısına eşlik eden büyük balina denizin derinliklerine gömüldü.\\nÇocukluğunda yönetimin başına geçen, kuvvetlerin öncüsü haraçgüzar hükümdar, yer yarılıp içinde kayboldu.\\n\\nDalgaların yuttuğu \"Umigozen\", takımadalarda yaşayanlar için efsaneye dönüştü.\\nKimileri, yoldaşları olan tengu savaşçılarının ölü bedenlerini kurtarmak için suya tek başına daldığını, son bir direnişten sonra da kaybolduğunu;\\nkimileri de dünyanın kıyısındaki Karanlık Deniz'de gizlice yol aldığını söyler.\\nDünyanın gidişatını değiştirmek istediğinin tek kanıtı, hâlâ keskin olan bu naginata'dır.\\n\\nDenizlerden dalgalar eksik olmadığı sürece, şarkısı hiç unutulmasın.\\nEfsanelerde, bu şarkının suyun dibindeki deniz kabuklarında ve görkemli balinaların karnında yankılandığı bile söylenir.\\n"
}