{
    "Book211_TR.txt": "Gonbei'nin Hikayesi\\n\\n76 yaşındaki Gonbei, Toki Sokağı'nda yaşayan tek ölümlüdür.\\nEskiden bir çiftçi, samuray ve zanaatkarmış.\\nElimdeki kutu onun eseriydi. Kutunun siyah vernikli pürüzsüz yüzeyi pırıltılı sedeflerle süslenmişti. Gonbei, bu zanaatı Watatsumi Adası'ndaki balıkçılardan öğrenmiş.\\n\\n\"Emeğiniz için teşekkür ederim.\"\\nÖnümdeki ihtiyar başını iyice öne eğdi.\\nİçten içe ölümlülerin youkailere hep böyle davranması gerektiğini düşünüyor olsam da Gonbei'nin hüznü karşısında ona acımadan edemedim.\\n\\nHalk arasında anlatılan efsanenin aksini söyleyen Gonbei, dağ ve ormanlarda dolaşan Ameonna'yla bir zamanlar yakın arkadaş olduğunu söylüyor.\\nO zamanlar genç bir delikanlı olan Gonbei, kuraklığın vurduğu memleketine yağmur getirmeye çalışıyormuş. Köy liderinin sözünü dinleyen Gonbei dağlara Ameonna'nın yardımını istemeye gitmiş.\\nO tarihte Ame Nine artık genç değilmiş ve dünyada yaşanan birçok değişimin farkındaymış. Yine de dağ ve ormanlarda yaşayan varlıklar, ölümlülere oranla hep daha temiz kalpli ve saf olmuştur.\\n\\nSonra ne mi olmuş? Genç Gonbei, dağ ve denizlerde yaşayan varlıkları kandırmak gibi korkunç bir hata yapmış. Bugün bile, bunu memleketini kurtarmak için yaptığını söyler durur.\\n\\nGerçekten de Gonbei'nin köyü o sene yoğun yağışlar sayesinde oldukça iyi bir hasat elde etmiş.\\nYaptığından çok utanan Gonbei, bir daha dağlara yaklaşmamış ve şehre giderek uzun bir süre boyunca orada yaşamış.\\n\\n\"Özür dilerim.\" diyen ihtiyar, başını öne eğdi ancak tahta kutuyu almadı.\\nKaranlık bulutlar ayın önünü kapatmadan önce onun evinden ayrıldım."
}