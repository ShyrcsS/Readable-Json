{
    "Weapon15503_TR.txt": "\\n\"Batı rüzgarları şarap kokusunu uzaklara taşır...\"\\n\"Dağ rüzgarları ise müjdeler getirir.\"\\n\"Uzaklardan gelen rüzgar ciğerimi dağlar...\"\\n\"Şarkılar senin hasretinle yanar.\"\\n\\nÇok uzun zaman önce, suratı sürekli asık bir şövalye varmış.\\nSadece bir tek şarkı onu keyiflendirirmiş.\\nVe bu şarkıyı da tek bir kız söylermiş meydanda.\\nGörevinin getirdiği muazzam yükü sadece o kız unutturabilirmiş kendisine.\\n\\nAma felaket bu yeri de vurmuş.\\nBir zamanlar neşe saçan şarkılar, fesat bir ejderha yüzünden yitip gitmiş.\\nAdımlarının sesleri yeri göğü inletirken, çığlıklar kopmuş ve alevler her yeri sarmış.\\nRüzgar Hükümdarı, müdahale etmeyi reddetse de çektikleri ızdırabı duymuş.\\nAma eski dostunun hayalini korumak ve rüzgarın estiği yeşil arazileri savunmak için...\\nDerin uykusundan tekrar uyanmış ve gök ejderiyle savaşa gitmiş.\\nŞövalye ve onun şövalyeleri de toprakları için savaşmış.\\n\\nFesat ejderha buzla kaplı zirvedeki harabeye düştüğünde, gök mavisi ejderha kadim kulede uyuyakalmış.\\nAma Şövalye vadide kanının son damlasına kadar savaşmış. Ölürken sadece şunu düşünebiliyormuş:\\n\"O gurbette eğitim görüyor, iyi durumda olması lazım. Ah, keşke şarkı söyleyişini bir kez daha duyabilsem...\"\\n\"En azından Arundolyn ve Roland iyiler. O döndüğünde, bu felaket bitmiş olur.\"\\n\\nHükümdarı öven ve iki ejderhanın savaşını konu alan sayısız şarkı varmış ama yavaş yavaş hepsi tarihe karışmış.\\nKızın söylemeyi çok sevdiği şarkı da o döndüğünde değişmiş.\\n\"Karahindiba yaz rüzgarında uçar.\"\\n\"Sonbaharda etraf tahıl kokusuyla dolar.\"\\n\"Ama dünyanın hiçbir mevsimindeki rüzgar\"\\n\"Seni bana geri getirmez yar.\"\\n\\nAğlamaktan sesi kısılıp gözyaşları kuruyan kız, hayatını bu dünyadaki kötülükleri ortadan kaldırmaya adamış.\\n"
}