{
    "Book32_TR.txt": "Prens ve Prenses kara alevlerle yanıp tutuşan bataklığı geçip zehirli mantarlarla dolu mağarayı aştı ve sonunda Cüceler Krallığı'na geldi.\\nDalların arasından çıkan tuhaf görünümlü bir cüce yalvardı: \"Ay Işığı Ormanı'nın Prensesi, lütfen beş kardeşimi kurtarın. Bu nezaketiniz karşılığında size sadakat yemini edeceğiz.\"\\nCücelere acıyan nazik Prenses, onlara yardım etmeye söz verdi.\\nKaranlık dağlara tırmandılar ve tepedeki kör cüceyi kurtardılar.\\nKör cüce çok özür dileyerek \"Ah ne aptalım. Daha iyi görebilmek için buraya kadar tırmandım.\" dedi.\\nDiğer bir cüceyi çamurlu bir bataklıktan çıkardılar. Bu cüce ahmağın biriydi.\\nAhmak cüce gülerek Prensese teşekkür etti.\\nGece Yaratığının yaşadığı mağaraya girdiler ve bir cüceyi sarkıtın tepesinden kurtardılar. Bu cüce çekingendi.\\nÇekingen cüce, \"Böbürlenmek gibi olmasın ama buraya Gece Ana'nın yaratıklarıyla ölümüne dövüşmeye geldim.\" diyerek durumu açıkladı.\\nÇorak bir araziye çıktılar ve kumlara batmış bir cüce buldular.\\nSolgun ellerini ovuşturan cüce, sırıtarak \"Bahçeme bakmak istemiştim ama nasıl olduysa kayboldum.\" dedi.\\nGölgelerin yuvasına gizlice girdiler ve et yiyen mantarların elinden umursamaz bir cüceyi kurtardılar.\\nUmursamaz cüce iç çekerek, \"Yürüyüşe çıkmıştım ama burada mahsur kaldım.\" dedi.\\nPrenses ve Prens, tuhaf görünen cücenin beş kardeşini birer birer kurtardı. Nazik Prenses onlara şöyle dedi:\\n\"Artık hepiniz benim halkımdan olduğunuza göre, lütfen benimle Işık Krallığı'na gelin. Orada körlerin gözü açılır, ahmaklar bilge olur, çekingenler cesurlaşır ve batanlar yeniden ayaklanabilir. Prenses olarak size böyle teşekkür ediyorum.\"\\nCüceler bunu duyunca sevindi. Duydukları minneti göstermek için yola çıkarak Prense ve Prensese hizmet ettiler."
}