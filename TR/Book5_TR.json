{
    "Book5_TR.txt": "Mondstadt'ın dostları, hadi eğlenelim! Gönlünüzce için!\\nÖzgürlüğe! Rüzgar Hükümdarı'na!\\nDünyaya ihtişam getiren ilk Şövalye Vennessa'ya!\\nMondstadt'ın evlatları, Rüzgar Hükümdarı'nın hediyesi kalplerinizde yer edinsin!\\nBu hediye de özgürlük değil, başkaldırı olarak biline!\\n\\nGeçtiğimiz çağlarda başladı bu başkaldırı.\\nArkadaşlar, kusura bakmazsanız biraz doğaçlama yapacağım.\\nMondstadt'ın şanı ve özgürlüğü, Barbatos'un tellere vurmasıyla\\nVe kulaklara aheste bir tını çalmasıyla başlamıştır, bu böyle biline.\\nŞiirler kahramanlık öykülerinden bahseder,\\nHalbuki özgürlüğü konu almalılar.\\n\\nSoyluların zincirleriyle çevrelenmiş Mondstadt bir tutsak gibiydi adeta,\\nŞenlikler ise zengin kesimin içi boş eğlenceleriydi,\\nSıradan insanlar adlarını duymakla yetinirdi.\\nMondstadt, insanların zamanla çürüdüğü bir zindan olmuştu.\\nKölelik oyunlarında soylular gamsızca oyunların keyfini çıkarırdı,\\nMahkum köleler kendilerinin nerede olduklarından bile bihaberken.\\n\\nAlev kızılı saçlarıyla bir hanımefendi hücreye kapatılmıştı,\\nGüneydeki ovalardan buralara gelmişti.\\nÖzgür doğmuştu, şimdiyse zincirlere mahkumdu,\\nBedenen bir tirana mahkum düşmüş olsa da,\\nİnanç dolu ruhu devam etti dualara.\\nHalkı için, Mondstadt için, aldatıcı özgürlük için."
}