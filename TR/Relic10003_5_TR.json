{
    "Relic10003_5_TR.txt": "\\nSaatin tik takları, mum ışığı ve sayfalarca keşif notu.\\nAy ışığında beliren gölgeler, kılıç ve siyah pelerin.\\nBunlar yapayalnız muhafızın daimi arkadaşlarıydı.\\nFakat ne yaparsa yapsın zaman yetmiyor gibiydi.\\nGamsız ve gururlu komutanı genelde onun huysuzluğuna, gülmeyen suratına ve eğlenceden anlamamasına gülüp geçerdi.\\n\\nFakat muhafız asla dönüp geçmişe bakmazdı, onun için yalnızca şu an ve gelecek vardı.\\nOna düşen, ne şekilde olursa olsun kötülüğü son zerresine kadar yeryüzünden silip atmaktı.\\nDostu ve komutanı bildiği insanın çok sevdiği bu topraklar ancak bu sayede korkusuz bir geleceğe sahip olabilirdi.\\n\\nGel gör ki meydanda oturan o kıza baktığında,\\nNormalde zamanı olmayacak şeyleri hayal etmeye başlıyordu.\\n\\nAncak o anlarda düşünüyordu kendi geleceğini..."
}