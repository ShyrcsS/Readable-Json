{
    "Book248_TR.txt": "Tabii ki tamamen Yazata sınıfı savaş gemilerinden oluşan bir armada bile, bunun gibi sağlam bir savunmaya hiçbir hasar veremez.\\nAmiral Geldafried, imparatorluğun en büyük teknolojik harikasına fazla güvendiğinden, asilerin o an imparatorluk üssünün zayıf noktasına yaklaştığından tamamen habersizmiş. Prenses Gopatha tarafından bizzat tasarlanan ve İmparator Sher'in ismini verdiği yıldız şeklindeki büyük kale Anusharwan, artık asiler filosunun önünde bir yumurta kadar savunmasız ve kırılgan halde bekliyormuş, üstelik anne tavuk yuvada değilmiş.\\nBastinu, fışkıran zehirli gazlar ve duvarlardaki deliklerden çıkan element bulutları arasında, peşindeki otomatik mekanik nöbetçilerden kurtulmaya çalışırken, Lachsz Clipper gemisini karmaşık ve dönemeçli havalandırma sisteminden ustalıkla geçirmiş. Gözleri ve kulakları kanla dolmuş. Gemi akılalmaz bir hızla ileri fırlarken, gözleri sadece durmadan birbirine karışan renkler ve ışıklar görmüş.\\n\"İşte beklediğim fırsat.\"\\nİtiş sisteminin güç çekirdeği yavaşça görüş alanına girerken, Bastinu böyle düşünmüş.\\n\"Zamanı geldi.\"\\nAmiral Geldafried gezegenin yörüngesindeki parlayan küreye bakarken, içinden böyle düşünmüş.\\nSonra da gezegene gelişigüzel saldırılmasını emretmiş.\\nSonrasında Bastinu kalenin merkezine ölümcül bir saldırı başlatmış.\\n\\n\"Şimdi Prenses Gopatha'nın yüzünü görmeyi çok isterdim.\"\\nİkisi de ayrı ayrı ama aynı anda böyle düşünmüş."
}