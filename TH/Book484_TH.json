{
    "Book484_TH.txt": "[จารึกนี้มีรอยสลักที่ลึกมากราวกับใช้เครื่องมือง่าย ๆ ในการสลักขึ้นมา ผู้เขียนดูเหมือนจะได้รับการศึกษามาเป็นอย่างดี แต่ความกระอักกระอ่วนที่สามารถเห็นผ่านลายมือยึกยือ บ่งบอกถึงสภาพความเป็นอยู่ที่ยากลำบากของบุคคลนี้]\\nจากสุดขอบตะวันออกถึงปลายขอบตะวันตกนั้นไกลกันเหลือเกิน ทว่าดันมีผู้โง่เขลาเบาปัญญานับร้อยพันที่เรียกตนว่ากษัตริย์\\nจากปลายขอบตะวันตกถึงสุดขอบตะวันออกนั้นใกล้กันเหลือเกิน แต่ยังไม่มีใครฉลาดพอที่จะเป็นกษัตริย์ของดินแดนทั้งหมดได้\\n\\nไม่รู้ว่านานแค่ไหนแล้วตั้งแต่วิญญาณแห่งชัยชนะอันยิ่งใหญ่ของ Gurabad ถูกสังหาร เลือดและน้ำตาถูกถักทอเป็นสายเลือดของกษัตริย์\\nสิ่งที่กลายเป็นสุสานทราย เคยเป็นกำแพงสูงที่สร้างโดยพระปิตุลาของกษัตริย์ทั้งสองฝั่ง และที่แร้นแค้นยิ่งกว่าคือดินแดนที่ถูกบังคับให้ปลูกต้นไม้\\nราชาของข้าถูกเนรเทศไปหลบซ่อนตัวยังป่าฝน บัดนี้ก็ไม่อาจรู้ได้ว่าท่านนั้นอยู่ที่ใด ความเมตตาและการจ้องมองของเหล่าทวยเทพ ได้กลายเป็นอดีตที่ลืมเลือนไปเสียแล้ว\\n\\nทายาทที่ตาบอดซึ่งทุกข์ระทมให้สัตย์ปฏิญาณ ณ ที่แห่งนี้ พ่อผู้น่าสงสารซึ่งครั้งหนึ่งเคยถูกกษัตริย์องค์หนึ่งควักลูกตาไป แต่กลับรับผู้เป็นราชาอีกองค์มาอยู่ด้วย ได้กล่าวไว้ว่า:\\n\\nอย่าได้จงรักภักดีต่อมนุษย์อีกต่อไป จงฝังกลบผู้ที่อ้างตนว่าเป็นกษัตริย์ลงใต้เนินทรายเฉกเช่นบรรพบุรุษของพวกเขาเสีย\\n\\nชาวทะเลทรายละทิ้งวังและโบราณสถาน เพื่อไปสร้างที่อยู่อาศัยใหม่ตรงสุดขอบโลก\\nที่แห่งนั้นจะตั้งชื่อว่า Aaru ตามความฝันโบราณของเหล่าทวยเทพ และเราจะรอการฟื้นคืนชีพของ Al-Ahmar อย่างสงบ"
}