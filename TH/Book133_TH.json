{
    "Book133_TH.txt": "ทุกคนรู้ดีว่า Lawrence เป็นคนในตระกูลชนชั้นสูงที่มีชื่อเสียง\\nเหล่าชนชั้นสูงไม่เคยลงมือทำงาน พวกเขารีดไถจากชาวบ้าน เพื่อรักษาชีวิตอันหรูหราของพวกเขา\\nการเมืองที่โหดร้าย การใช้ชีวิตที่ผิดศีลธรรม การกดขี่ผู้คน และสิ่งเลวร้ายทั้งหลายที่พวกเขาทำมันมากมายเกินกว่าจะสาธยายได้หมด\\nชาวเมืองต่างไม่พอใจกับการกระทำเช่นนี้เป็นอย่างมาก แต่ไม่มีใครกล้าออกมาพูด\\n\\nDietrich เป็นคุณชายในตระกูลชนชั้นสูง\\nแต่เพราะเขายังเด็กเกินไป เขาจึงไม่ได้ทำเรื่องเลวร้าย อีกทั้งฝีมือดาบของพวกเขาก็ถือเป็นเลิศในหมู่ขุนนาง\\nหากต้องหาข้อเสียจริง ๆ ล่ะก็ คงเป็นอารมณ์ที่ฉุนเฉียวของเขา และความคิดที่ว่าเขาเป็นจุดศูนย์กลางของทุกสิ่งบนโลก แน่นอนว่า สิ่งนี้ถือเป็นเรื่องธรรมดาในหมู่ชนชั้นสูง และไม่ได้เป็นปัญหาใหญ่อะไร\\nแต่นามสกุล Lawrence ของเขากำหนดให้เขาอยู่ในกลุ่มคนเลว\\n\\nตอนนี้ คุณชายเลว ๆ คนนี้ตัดสินใจทำเรื่องชั่ว ๆ เรื่องแรกในชีวิตของเขา\\nก่อนหน้านี้ เขาได้หนีเรียนวิชาทฤษฎีทางธาตุของอาจารย์ Damo และเตรียมการจะออกไปเล่นนอกเมือง แต่ระหว่างทางเขาได้เดินผ่านย่านชุมชน และได้พบกับเด็กสาวผมทองผู้มีดวงตาสีฟ้า\\nDietrich ไม่สามารถบรรยายความรู้สึกที่พุ่งเข้ามาสู่ใจเขาในตอนนั้นได้ เขารู้เพียงแค่หัวใจของเขาไม่เคยเต้นแรงเท่านี้มาก่อน และไม่สามารถควบคุมมันได้เลย\\n\"นี่คงเป็นความรู้สึกคล้ายคุณแม่ที่มีต่อแมวสินะ\"\\nDietrich คิดในใจ และเขาเดินไปยังที่ที่เด็กสาวยืนอยู่อย่างไม่รู้ตัว\\n\\nน่าเสียดายที่เด็กสาวชาวบ้านคนนั้นไม่สนใจเขาเลยแม้แต่น้อย หลังจากเขาบอกสถานะของเขาไป สี่หน้าของเธอยังดูเฉยเมย ไม่แยแส\\nเขาจึงตัดสินใจจะลักพาตัวเด็กสาวชาวบ้านผู้ไม่รู้ประสาในตอนกลางคืน\\n\\n\"หลังจากจับเธอได้ ฉันจะขังเธอไว้ในกรง! เหมือนที่แม่ทำกับพวกแมวที่ไม่เชื่อฟัง\""
}