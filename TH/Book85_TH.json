{
    "Book85_TH.txt": "วันหนึ่งในตอนที่รุ่งอรุณมาเยือน\\nนักเต้นรำผู้ใช้ดาบแทนบทเพลงก้าวเข้าสู่ Mondstadt\\nแม้ทั้งร่างจะถูกล่าม\\nแต่กลับมีเสียงเพลงล้อมรอบท่ามกลางความเงียบงันของเธอ\\nเสียงเพลงแห่งอิสรภาพ เพลงที่ส่องแสงสว่างยิ่งกว่าแสงของรุ่งอรุณนอกกำแพง\\nเพลงพื้นบ้านที่ฝูงชนผู้ไร้ซึ่งพันธนาการร่วมร้องกันอย่างสุขสำราญ\\n\\nเธอคือแสงสว่างยามเช้าของคณะดนตรีพเนจร\\nและคือฆาตกรผู้สังหารชนชั้นสูง\\nครั้งหนึ่งฉันเคยถามเธอ: \"ทำไมถึงโค่นขุนนางของพวกเรา\\nเธอไม่รู้เหรอว่าพวกเขาคือผู้นำของพวกเรา?\"\\n\\n\"ทำไมพวกเขาสั่งให้เธอสร้างกำแพงสูง?\"\\nเสียงของเธอราวกับลมที่แผ่วเบาผ่อนคลาย\\n\"หากเธอคิดว่าตัวเองนั้นเป็นเพื่อนกับสายลม\"\\n\"หากว่าครั้งหนึ่งเธอนั้นมีอิสรภาพ\"\\n\\nเธอบอกเล่าเรื่องราวที่ผ่านมาให้แก่ผู้ฟังผู้โดดเดี่ยว\\nเกี่ยวกับบรรพบุรุษของขุนนางผู้มีอำนาจศักดิ์สิทธิ์\\nเกี่ยวกับเทวดา เทพเจ้าทั้งหลายและมังกรอสูรในอดีต\\nเกี่ยวกับเหล่าทวยเทพและผู้คนในทุก ๆ ดินแดน\\nตำนานทั้งหลายกลายเป็นบทเพลงผ่านปากของเธอ\\nและบทเพลงพื้นบ้านก็ล่องลอยไปทั่วทั้งเมืองพร้อมกับสายลม\\n\\nในเวทีของชนชั้นสูง เธอขับขานบทเพลงอีกครั้งด้วยดาบที่อยู่ในมือของเธอ\\nนั่นคือบทเพลงสุดท้ายของเธอ แต่จะไม่มีบทเพลงไหนที่สมบูรณ์แบบไปกว่านี้อีกแล้ว\\nอัศวินไร้นามนำดาบของเธอออกไปจากสนามประลองที่เปื้อนเลือด\\nและฝังมันในสถานที่ที่สายลมพัดมารวมกัน"
}