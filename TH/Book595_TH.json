{
    "Book595_TH.txt": "ทวยเทพในอดีตเคยมีอำนาจเหนือทุกสิ่ง สรรพสิ่งทุกชีวิตต่างถวิลหา ทว่าผู้ทุกข์ระทมกลับอดทนอย่างโดดเดี่ยว\\nปัจจุบันยามที่ทวยเทพอ่อนอำนาจลง สติปัญญามนุษย์เริ่มแพร่ขยาย ผู้ทุกข์ระทมก็ยังคงทุกข์อยู่เช่นนั้น\\n...\\nLiyue มีประโยคบอกว่า \"ชีวิตก็เป็นดั่งการเดินทางสวนกระแส\" Inazuma มีคำกล่าวที่ว่า \"สรรพสิ่งล้วนว่างเปล่า\" ทุกครั้งที่ได้อ่านก็มักจะรู้สึกปวดใจเหลือแสน\\nฉันเคยลองตามหาต้นกำเนิดของสิ่งเหล่านี้ ตามกาลเวลาที่ผลัดเปลี่ยนของประวัติศาสตร์ Sumeru สิ่งเดียวที่ยังมั่นคงไม่เปลี่ยนแปลงคือธรรมชาติของมนุษย์\\nนับตั้งแต่ฉันมาถึงทะเลทราย ฉันได้ทำการทดลองไปแล้วทั้งหมด 64 ครั้ง โดยใช้เวลาไปทั้งสิ้น 7 ปีกว่า\\n...\\nมนุษย์ก็เหมือนกับนักโทษ เหมือนกับสัตว์ที่ถูกขัง ต่างใช้ความสุขของกันและกันเป็นอาหาร จนกระทั่งฝ่ายใดฝ่ายหนึ่งร่วงดิ่งสู่ความเจ็บปวด เพราะฉะนั้นมีได้ก็ย่อมมีเสีย มีสุขก็ย่อมมีทุกข์ ทุกคนต่างเป็นเหยื่อ แต่ทุกคนก็เป็นผู้ร้ายได้เช่นกัน\\nธรรมชาติของมนุษย์ชินชากับความโลภ ความโลภขับเคลื่อนให้เกิดการกระทำโหดร้าย และเพราะความชินชา พวกเขาจึงละเลยความโหดร้ายของคนอื่น\\n...\\nใด ๆ ในโลกล้วนเป็นเช่นนี้ งั้นโลกนี้จะมีความหมายอะไรเล่า? \"อนาคต\" เกิดจาก \"ปัจจุบัน\" เช่นเดียวกันกับ \"ปัจจุบัน\" ที่เกิดจาก \"อดีต\" ความสงบไม่เคยอยู่ในตัวเลือก ความขัดแย้งเท่านั้นที่เป็นสัจธรรม\\nทุกสิ่งทุกอย่าง... รวมถึงความรู้ของฉัน สติปัญญาของฉัน ชีวิตของฉัน... ทุกอย่างล้วนแล้วแต่ว่างเปล่า"
}