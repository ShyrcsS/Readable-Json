{
    "Weapon12513_TH.txt": "\\nท่ามกลางทิวเขาของ Huitztlan มี \"ราชาแห่งขุนเขา\" Kongamato ผู้แข็งแกร่งดั่งขุนเขาหลับใหลอยู่\\nในช่วงเวลาที่ความเจ็บปวดดั่งถูกแผดเผาเข้าครอบงำ ท่ามกลางความคลุ้มคลั่งกึ่งฝันกึ่งตื่นนั้น ราชาแห่งขุนเขาเห็นทุกสิ่งเป็นศัตรูคู่แค้นของตน\\nสิ่งมีชีวิตที่เข้าใกล้มันจะถูกโจมตีโดยไม่เลือกหน้า ราวกับว่ามันกำลังป้องกันไม่ให้ถูกใครช่วงชิงสิ่งใดไป\\nผู้คนต่างพูดว่า Kongamato ผู้คอยปกป้องเผ่าในอดีตนั้น ถูกภัยพิบัติอันมืดมิดเมื่อครั้งนั้น ช่วงชิงสติสัมปชัญญะไปแล้ว\\nแต่สุดท้ายก็ยังไม่สามารถอธิบายได้ว่า ทำไมราชาแห่งขุนเขาที่น่าจะไม่มีจิตสำนึก ถึงได้โจมตีเฉพาะผู้ที่เข้าใกล้เท่านั้น\\n\\nใช่แล้ว ตั้งแต่เขี้ยวอันแหลมคมแทงทะลุเนื้อของคนคนนั้น จิตสำนึกของมันก็ได้สูญสิ้นไปแล้ว\\nตำนานเล่าว่า ในอดีตมีคนเคยทำสัญญากับมัน และว่ากันว่าเคยมีคนออกล่าด้วยกันกับมัน\\nแต่ไม่ว่าจะเป็นความทรงจำที่ล้ำค่าเพียงใด ตอนนี้มันก็ได้หายสาบสูญไป ในห้วงฝันร้ายอันยาวนานของราชาแห่งขุนเขาเสียแล้ว\\nแม้แต่ชื่อ \"Kongamato\" ก็ยังกลายเป็นชื่อที่ไม่คุ้นเคยสำหรับ Yumkasaurus โบราณไปแล้ว\\n\\nแต่ถึงอย่างนั้น ถึงจะเป็นเช่นนั้นก็ตาม...\\nถึงจะไม่สามารถหลุดพ้นจากฝันร้ายนี้ได้ แต่อย่างน้อยก็ต้องปกป้องไฟที่ \"ไม่รู้ว่าเป็นของใคร\" นั้นเอาไว้\\nแม้จะลืมตัวตนของคนคนนั้น รวมถึงเหตุผลที่ให้คำมั่นสัญญานี้เอาไว้ไปแล้วก็ตาม\\n\\nแม้ว่าความเจ็บปวด จะยังคงแผดเผาร่างกายอันใหญ่โตที่เคยภาคภูมิใจ\\nแม้ว่าความอัปยศสุดแสน จะยังคงตราตรึงอยู่ในร่างเน่าเปื่อย ที่เหลือเพียงลมหายใจรวยริน\\nแต่ถึงอย่างนั้น ก็ไม่มีวันยอมให้ใครมาทำให้ชีวิต และไฟที่เคยเป็นของเขาต้องแปดเปื้อน\\n\\nนั่นคืออสูรยักษ์ที่ถูกขังอยู่ในความบ้าคลั่งมานานแล้ว\\nเมื่อวิญญาณถูกมลทินอันมืดมิดกลืนกินจนหมดสิ้น\\nความมุ่งมั่นสุดท้ายที่ไม่ยอมละทิ้งไป ไม่ว่าจะเกิดอะไรขึ้นก็ตาม\\n\\n\"ข้าจะคืนนามแห่ง 'เพลิงหวน' ให้แก่แดนราตรี เพื่อแลกกับเมล็ดพันธุ์อัคนีอันสุดท้าย\"\\n\"อดีตของฟืน และปัจจุบันของเปลวไฟ ล้วนเป็นชีวิตที่ไม่มีวันหวนกลับ\"\\n\"ทุกสิ่งที่พวกเราทำ ไฟจะเป็นผู้พิพากษาเอง และในที่สุดเราจะได้พบกันอีกครั้งท่ามกลางเปลวไฟ\""
}