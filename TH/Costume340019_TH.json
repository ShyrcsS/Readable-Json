{
    "Costume340019_TH.txt": "เมื่อฤดูหนาวมาเยือน อากาศเย็นยะเยือก ความหนาวเย็นบนท้องถนนในท่าเรือ Liyue เพิ่มมากขึ้นเรื่อย ๆ และกิจกรรมที่ Hu Tao สามารถออกไปทำได้ก็น้อยลงมากเช่นกัน\\nเธอนับดูแล้ว นอกจากการใช้ที่ปรึกษา Zhongli ไปซื้อของ การต่อกลอนประลองเชิงกับ Xingqiu และพา Yun Jin ที่กำลังคุมอาหารไปหาอะไรกินที่ร้านแล้ว ช่วงนี้ก็ไม่มีอะไรสนุก ๆ เลย\\nเฮ้อ ร่างกายเหมือนติดหนึบอยู่ใต้ผ้าห่ม จิตใจเหมือนถูกแช่แข็งอยู่ในอุโมงค์เก็บน้ำแข็ง ไม่มีเรี่ยวแรงเลย\\nหัวหน้าโถงฯ Hu แห่งโถงแห่งการเกิดใหม่ Wangsheng เกลียดความไม่น่าสนใจ น่าเบื่อ และความว่างมาตลอดชีวิต เพื่อที่จะกอบกู้สภาพอากาศและอารมณ์หดหู่นี้ หัวหน้าโถงแห่งการเกิดใหม่ Wangsheng และเชฟของภัตตาคาร Wanmin จึงได้มาพบปะหารือกัน:\\nทั้งสองคนเห็นพ้องต้องกันว่า มีเพียงหม้อไฟเนื้อแกะหอมกรุ่นเท่านั้นที่จะแก้ปัญหานี้ได้!\\nถ้างั้นเรื่องเตรียมหม้อไฟและวัตถุดิบก็ยกให้เป็นหน้าที่ของ Xiangling ส่วนเรื่องซื้อผักซื้อเนื้อ Hu Tao จะจัดการเอง\\n\\nตามความเห็นของเชฟใหญ่แล้ว เนื้อแกะในหม้อไฟเนื้อแกะนั้น ต้องใช้เนื้อของ Fluff-Fleece Goat จากหุบเขา Chenyu\\nหัวหน้าโถงฯ Hu สวมชุดกันหนาวที่ Xiangling มอบให้เธอ ไล่เดินจาก Chihu Rock ไปยัง Yujing Terrace กว่าจะได้เจอเนื้อแกะสดใหม่ที่ Wanyou Boutique\\nหลังจากพูดจาหว่านล้อมต่าง ๆ นานา ในที่สุด Bolai ก็ยอมขายให้ Hu Tao ในราคาพิเศษ\\nBolai หั่นเนื้อให้เป็นสองชิ้นพลางบ่นอุบอิบ ราวกับตัวเองเสียเปรียบอย่างหนักนั้น กำลังจะใช้กระดาษไขห่อเนื้อสีแดงสลับขาวให้เรียบร้อย\\n\"ช้าก่อน\" จู่ ๆ หัวหน้าโถงฯ Hu ก็ยื่นมือมาขวางไว้\\n\"ในเมื่อเป็นสิ่งมีชีวิต ที่ยอมตายแต่โดยดีเพื่อให้มนุษย์ได้อิ่มท้อง มันก็คู่ควรที่จะได้รับการจัดงานศพ\"\\n\"น่าเสียดายที่เวลากระชั้นชิด จึงเตรียมข้าวของสำหรับพิธีของแกะตัวนี้ให้ครบไม่ทัน งั้นก็แค่อ่านคำไว้อาลัยแล้วกัน\"\\nเห็นเพียง Hu Tao ถอดแว่นกันแดดออก จัดเสื้อผ้าให้เรียบร้อย จากนั้นก็เอ่ยอย่างจริงจังตั้งใจว่า:\\n\"เจ้าแกะน้อยเอ๋ย เธอเกิดที่หุบเขา Chenyu ดื่มน้ำจากน้ำพุ กินหญ้าเขียวสด\\n\"ดูจากเนื้ออันแน่นหนั่นของเจ้า แค่เห็นก็รู้แล้วว่าเธอมักจะวิ่งอยู่บนยอดเขาอยู่บ่อย ๆ\\n\"แต่ก็มีไขมันแทรกอยู่ไม่น้อย คงจะกินอิ่มนอนหลับได้เป็นอย่างดีสินะ\\n\"กินอิ่มนอนหลับ ไร้ทุกข์ไร้กังวล ชาตินี้ของเธอไม่มีสิ่งใดให้ต้องเสียใจแล้วล่ะ\\n\"ขอบคุณสำหรับความใจดีที่เธอยอมอุทิศร่างกายให้ฉันได้อิ่มท้อง ทำใจให้สงบแล้วไปสู่สุคติเถอะนะ\"\\nหลังพิธีสิ้นสุดลง Hu Tao ก็ห่อเนื้อด้วยท่าทีจริงจัง แล้วถือโอกาสขอผักใบเขียวและเต้าหู้แช่แข็งจาก Bolai\\nเธอเดินไปพลางครุ่นคิดไปพลาง เหมือนจะซื้อเนื้อมาเยอะไปหน่อย จะชวนคนมาเพิ่มดีมั้ยนะ? หม้อไฟน่ะยิ่งมีคนมากินเยอะ ๆ ก็ยิ่งมีความสุขไม่ใช่เหรอ\\nใช่แล้ว ชวน Xingqiu, Chongyun แล้วก็พา Yun Jin กับ Xinyan มาด้วยดีกว่า\\nถ้าบังเอิญเจอ Qiqi ระหว่างทางก็ลากเธอมาด้วยเลย ส่วนหมอ Baizhu ถ้าเขาสนใจก็มาด้วยกันได้นะ!\\nพอคิดเช่นนี้แล้ว วันหนาว ๆ แบบนี้ก็มีข้อดีของมันเหมือนกันนะ ไป ๆ ๆ ไปกินหม้อไฟอย่างมีความสุขกันเลย!"
}