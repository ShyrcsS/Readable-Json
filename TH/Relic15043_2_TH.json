{
    "Relic15043_2_TH.txt": "\\nเคยมีอยู่ยุคสมัยหนึ่ง ที่วงล้อสีเงินซึ่งขับเคลื่อนโลกแห่งปฐมกาล ยังคงมีจำนวนถึงสาม\\nในยุคนั้น ผู้มีปีกซึ่งเหยียบย่ำดาวประกายพรึก และสถิตอยู่สูงเหนือจันทรา ได้กลายเป็นผู้ครองนภาอันเป็นนิรันดร์\\n\\nเมื่อเรืออาร์คได้จอดเทียบท่า การสรรค์สร้างได้สิ้นสุดลง ขุนเขาและสายน้ำต่างก่อร่างขึ้นตามลำดับ\\nภายใต้พื้นพิภพและในห้วงมหาสมุทร ได้กลายเป็นที่พำนักของเผ่าพันธุ์และราชันผู้พ่ายแพ้จากโลกเก่า\\nเจ้าแห่งโลกาในเปลือกไข่ใช้ม่านลวงตาปิดกั้นท้องนภาที่แท้จริงอันวิปลาส\\nอำพรางความน่าสะพรึงกลัวที่ครั้งหนึ่งเคยทำให้แม้แต่เหล่าราชันผู้ปกครองฝูงอสูรยังมิอาจข่มตานอน\\n\\nแสงอาทิตย์อันเกรี้ยวกราดได้กวาดล้างท้องนภา แต่บัลลังก์ใหม่ก็ยังคงเว้นที่ว่างบนฟากฟ้าไว้ให้แก่สามพี่น้องแห่งราตรีแสงจันทร์\\nอาจเป็นเพราะในแผนการที่ถูกกำหนดไว้ โลกใบนี้ที่แม้แต่กระแสธารแห่งธาตุยังไหลเวียนอย่างเป็นระเบียบ ก็ยังคงถวิลหาปรากฏการณ์แห่งน้ำขึ้นน้ำลง\\nเหล่าผู้ขับขานแห่งสามสิบราตรีรู้ดีว่า ลำพังเพียงพวกนางคงไม่อาจปกปักรักษาดาวเคราะห์อันโดดเดี่ยวเวิ้งว้างดวงนี้ ให้รอดพ้นจากการสูญสลายที่กำลังจะมาถึงได้\\nก่อนที่การดับสูญครั้งสุดท้ายจะมาเยือน ไม่ว่าใครจะเป็นผู้กำชัยในศึกระหว่างความดีและความชั่ว ก็ย่อมดีกว่าการแตกดับไปสู่ความว่างเปล่าชั่วนิรันดร์\\nบางทีนายเก่าผู้ตกอยู่ในวังวนแห่งม่านหมอกของพวกนาง อาจไม่มีวันค้นพบคำตอบ หรือบางทีคำตอบนั้นอาจอยู่เพียงแค่ตรงหน้าแล้ว\\n\\nเป็นไปตามที่พวกนางคาดหวังไว้ ผู้ปกครองท้องนภารังเกียจผู้ทำลายล้างที่อยู่ในม่านหมอกทมิฬ\\nคงเป็นเพราะในการเดินทางอันยาวนานเพื่อข้ามผ่านแดนมืดมิด มันได้ประจักษ์แก่สายตาถึงดวงดาราที่ร่วงหล่นดับสูญมานับไม่ถ้วน\\nด้วยเหตุนี้ พวกนางจึงได้เลือก \"ระเบียบ\" หรือพูดให้ถูกคือ การยินยอมโอบรับมันเข้ามา\\nนั่นคือยุคสมัยที่จันทราทั้งสามและดาวประกายพรึกร่วมกันปกครอง เป็นยุคสมัยที่ความนิรันดร์ยังคงเป็นนิรันดร์"
}