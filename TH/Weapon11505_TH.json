{
    "Weapon11505_TH.txt": "\\nว่ากันว่าในตอนที่ Liyue ก่อตั้งขึ้นใหม่ ๆ ราชาแห่งหินเคยท่องไปบนผืนดินพร้อมกับดาบที่ทำจากหยก\\nหลังเวลาเนิ่นนานผ่านไป คมดาบหยกที่อาบไปด้วยเลือดก็ยังคงแวววาวเหมือนใหม่\\nเลือดถูกสายฝนนานนับพันปีชะล้างไปจนหมด แต่ความคิดและความโกรธแค้นที่สะสม ยากที่จะชะล้างออกไปได้\\n\\n\"หยกแข็งมีจิตวิญญาณและความอ่อนโยนของ Bishui มันสามารถชะล้างความแค้นที่หลงเหลืออยู่ด้วยตนเอง\"\\n\"แต่ใครจะสามารถลบล้างความเจ็บปวดของหยกงาม ที่ถูกนำมาใช้เป็นเครื่องมือสังหารได้?\"\\n\\nคำพูดของเพื่อนที่ถูกลืมชื่อไปนานแล้ว เต็มไปด้วยความเศร้าใจและความรำพึงรำพัน\\nแต่วงล้อแห่งโชคชะตาที่ไม่อาจหลีกเลี่ยงได้ ก็กลบคำพูดที่เต็มไปด้วยความเห็นใจนี้จนหมดสิ้น\\n\\nในช่วงเวลาหลายปีที่ผ่านมา ผู้ที่เคยร่วมสุขกลับต้องมาห้ำหั่นกัน\\nในขณะที่ศัตรูคู่อาฆาตที่เคยต่อสู้กัน กลับมาร่วมดื่มกัน และความเกลียดชังของพวกเขาได้สลายไป\\nดาบล้ำค่าเล่มนี้ได้ถูกแกะสลักขึ้นในเวลานั้น เพื่อมอบเป็นของขวัญล้ำค่าให้กับใครบางคน\\nหยกชิ้นนี้ได้ถูกเจียระไนขึ้นเพื่อความสงบสุขและความหรูหรา\\n\\nเมื่อภาชนะบรรจุไวน์เต็มไปด้วยเลือด ความรู้สึกอันอบอุ่นได้ถูกความทะเยอทะยานอันหนาวเหน็บทำลายไปจนสิ้น เหลือเพียงฝุ่นธุลีที่ปลิวไปตามลม\\nของขวัญที่ไม่ได้มอบถึงมือผู้รับ และมิตรภาพที่ยังไม่เอื้อนเอ่ย กลับกลายเป็นดาบแหลมคมที่กั้นอยู่ระหว่างเพื่อนทั้งสอง"
}