{
    "Weapon12403_TH.txt": "\\nบนหน้าผาสูงที่หันหน้าเข้าหาทะเลทางทิศตะวันออก เหล่าบรรพชนได้บูชาเจ้านายแห่งเวลาและเจ้านายแห่งลมพร้อม ๆ กัน\\nเพราะความเชื่อที่ว่า \"สายลมนำพาเรื่องราวมาและเวลาทำให้มันงอกเงย\" ทั้งสองจึงมักจะปะปนกัน\\nดาบเล่มนี้บอกเล่าเรื่องราวของการต่อสู้และถูกใช้ในการแสดงละครเวทีเกี่ยวกับสงคราม\\nแต่เดิมดาบขนาดใหญ่ที่ไม่มีใบมีดมันกลายเป็นหินแข็งท่ามกลางสายลมแห่งกาลเวลา\\n\\nดาบเล่นนี้ครั้งหนึ่งเคยเป็นของตระกูล Imunlaukr ตระกูลที่เต็มไปด้วยนักรบที่กล้าหาญ, เปี่ยมไปด้วยพรสวรรค์และมักจะจากโลกไปก่อนวัยอันควร\\nในระหว่างช่วงพิธีสักการบูชา พวกเขารับบทนักรบประจัญบาน สวมบทบาทของนักสู้ผู้เปื้อนเลือดสีดำ\\n\\nตระกูล Imunlaukr นั้นเชื่อว่าการต่อสู้นั้นไม่ใช่เพื่อการปกป้อง, เกียรติยศหรือการขยายดินแดน\\nแต่เพื่อเป็นการสร้างความสุขให้กับเหล่าทวยเทพที่แสนจะเอาใจยากบนสวรรค์\\nไม่ว่าจะมาจากเหล่าอสูรร้ายก็ดี หรือเหล่าผู้คนที่อยู่นอกเหนือกฎหมายก็ดี ไม่ว่าตนเองจะสามารถกลับไปอยู่ในอ้อมกอดของคนรักได้อีกครั้งหรือไม่ก็ตาม\\nสิ่งที่สำคัญคือต้องแผดเสียงให้ดังและชัดเจนท่ามกลางการสู้รบนองเลือด นั่นเป็นหน้าที่ที่ต้องทำ\\n\\nสายเลือดที่เต็มไปด้วยความน่าสับสนนี้ แต่เดิมไม่น่าที่จะดำรงอยู่ในประวัติศาสตร์ได้อย่างยาวนาน\\nเพราะว่าการต่อสู้ของพวกเขานั้นไม่มีจุดจบ และไม่ได้หวังถึงชัยชนะ\\nแต่เมื่อหิมะละลายและ Mondstadt ถูกก่อตั้งขึ้น ในที่สุดพวกเขาก็มีสิ่งที่ควรค่าแก่การปกป้อง\\n"
}