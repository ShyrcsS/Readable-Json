{
    "Weapon13501_TH.txt": "\\nชะล้างสิ่งที่ไม่บริสุทธิ์ด้วยเปลวไฟ ปล่อยให้สิ่งที่แปดเปื้อนลอยไปสู่สวรรค์พร้อมกันกับเปลวเพลิง\\nพิธีกรรมแบบนี้จะเริ่มขึ้นในฤดูฝน กองฟืนใหม่จะถูกจุดขึ้นและส่องสว่างไปทั่วแผ่นดิน ควันแห่งการขอพรและขับไล่ความชั่วร้ายพวยพุ่งขึ้นมา\\n\\nพิธีกรรมอันร้อนแรงเหล่านี้พบได้ทั่วไป โดยเฉพาะอย่างยิ่งในช่วงเวลาแห่งความขัดแย้งในสมัยโบราณ\\nเพราะความหลงผิดและความฝันของร่างเทพเจ้าที่เงียบงันจะกลายเป็นบรรยากาศที่ชั่วร้าย\\nนำตัวชาวเมืองผู้ที่ไม่ใช่ของพวกเขาอีกต่อไป และชาวเมืองผู้ที่ไม่เคยเป็นของพวกเขาไปด้วย\\n\\nในเวลานั้น หมอผู้เปี่ยมเมตตาได้ยินเสียงกระซิบจากกองไฟที่ลุกโชนในตอนพลบค่ำ\\nเสียงทุ้มต่ำที่ดังมาจากเสียงของหญ้าแห้งเหี่ยวที่กำลังถูกเผาไหม้\\n\"มีเพียงเปลวไฟที่ไม่ถูกพันธนาการเท่านั้นจึงจะสามารถชะล้างสิ่งแปดเปื้อนของโลกได้\"\\n\"จงยกฟืนสีแดงนี้ขึ้นมา แล้วใช้มันขับไล่ปีศาจให้หมดสิ้น\"\\n\\nหมอจึงหยิบไม้เท้าสีแดงดุจปีศาจขึ้นมา และจุดไฟเผาสิ่งที่ไม่บริสุทธิ์ทั้งหลาย\\nผู้ที่ติดอยู่ในบาปที่ชั่วร้ายและภัยพิบัติ ผู้ที่ไม่สามารถทนต่อความเศร้าโศก\\nจะกลายเป็นผีเสื้อที่เกิดจากเถ้าถ่านในกองไฟ เป็นอิสระจากความโชคร้ายและความเจ็บปวดทั้งหลาย\\nสำหรับหมอผู้ที่จุดไฟที่นับไม่ถ้วนเหล่านี้ ตำนานกล่าวไว้ว่า หมอผู้นั้นก็ได้กลายเป็นควันที่มีรูปร่างคล้ายผีเสื้อ\\n\\nถึงแม้พิธีกรรมนี้จะถูกลืมไปนานแล้วตามกาลเวลาและความสงบสุขที่มาถึง\\nเมื่อเผชิญหน้ากับความมืดมิด ผู้ที่มีไฟอยู่ในหัวใจยังคงได้ยิน\\nเสียงกระซิบจากกองไฟที่ลุกโชน \"มีเพียงเปลวไฟที่ไม่ถูกพันธนาการเท่านั้นจึงจะสามารถชะล้างสิ่งแปดเปื้อนของโลกได้\"\\n"
}