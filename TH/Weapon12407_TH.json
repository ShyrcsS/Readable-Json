{
    "Weapon12407_TH.txt": "\\nโลกกำลังหันมามอง Liyue นี่คือเกียรติของท่าเรือธุรกิจที่ยอดเยี่ยม\\nสมบัติจากต่างประเทศมายังท่าเรือ Liyue ตามกระแสของผู้คน\\nดาบใหญ่ที่ทำขึ้นจากวัสดุชั้นเลิศและฝีมืออันยอดเยี่ยม ความพิเศษอยู่ตรงที่ด้านที่หันเข้าหาผู้ใช้นั้นไม่มีคม\\nว่ากันว่าด้านที่ไร้คมนั้นถูกใช้เป็นด้ามจับเพื่อปรับเปลี่ยนตำแหน่งขณะต่อสู้ได้ด้วย\\n\\nมีเพียงไม่กี่คนที่จะพูดว่า ดาบใหญ่เล่มนี้เป็นผลงานที่น่าภาคภูมิใจของช่างฝีมือต่างเมือง\\nช่างฝีมือผู้งุ่นง่านลับคมดาบอย่างตั้งใจ ค่อยๆปรับความสมดุลของใบมีดอย่างประณีต\\nคืนแล้วคืนเล่าที่นอนไม่หลับ ใช้เวลาหมดไปท่ามกลางดวงดาวแห่งประกายไฟ\\nหลอมดาบครั้งแล้วครั้งเล่า ตีดาบครั้งแล้วครั้งเล่า\\nในใจเต็มไปด้วยความหวังที่จะให้คนรักหวนคืน และความกังวลที่ไม่อาจหยั่งรู้ได้\\n\\n\"รอให้สงครามสิ้นสุดลง\"\\nช่างตีเหล็กคิดไป ในระหว่างที่เหงื่อท่วมกาย\\n\"เธอจะยังคงใช้ดาบเล่มนี้ได้หรือไม่\"\\n\"...เธอจะมาสามารถกลับมาอย่างปลอดภัยได้หรือไม่\"\\nแต่หลังจากนั้นไม่นาน เขาก็หันหลังให้กับความคิดฟุ้งซ่าน และมุ่งความสนใจไปที่ดาบ\\nแทนที่จะมานั่งกังวล ควรเอาใจไปจดจ่อกับการสร้างของขวัญที่มาจากใจสักชิ้นดีกว่า\\n\\nต้องมีสักวันที่กองกำลังที่ไปปราบอสูร จะกลับมายังเมืองนี้พร้อมชัยชนะ\\nช่างตีเหล็กไม่มีเวลาที่จะสลักชื่อเธอลงบนดาบ\\nถือดาบยาวไว้แล้ววิ่งไปเบื้องหน้าคนรักที่พึ่งกลับเข้าเมืองมา\\nช่างตีเหล็กผู้ซุ่มซ่ามไม่รู้จะหัวเราะหรือร้องไห้ดี\\n\\nนักรบสาวถอดชุดเกราะของเธอออกและปล่อยผมยาวสยาย ต่อจากนี้ไปไม่จำเป็นต้องมีนักดาบอีกต่อไปแล้ว\\nเธอนำของขวัญที่จะมอบให้คนรักที่รอคอยเธออยู่ที่บ้านเกิดมาด้วยชิ้นหนึ่ง:ธนูล่าสัตว์ที่ใหม่เอี่ยมอ่อง\\n\"เสียเวลาจริงๆ!เวลาผ่านล่วงไปหลายปี ข้าได้ทำดาบใหญ่เล่มนี้ให้แก่เจ้าเพียงผู้เดียว\"\\nช่างตีเหล็กหัวดื้อบ่นงึมงำ แต่ในตอนท้ายดูสุขใจยิ่งนัก ดาบเล่มนี้ถือเป็นดาบชั้นเลิศเลยทีเดียว\\n"
}