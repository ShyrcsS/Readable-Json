{
    "Weapon11502_TH.txt": "\\nเขี้ยวทะลุฟ้า\\nครั้งหนึ่งมันเคยเจาะทะลุเกล็ดทองคำสีดำของประเทศโบราณ\\nและเจาะลำคอของเหล่าลูกหลานบาปหนาของประเทศโบราณ\\n\\nครั้งหนึ่ง Mondstadt เคยถูกคุกคามโดยเงาของมังกร Durin\\nความอิจฉาของมันให้กำเนิดความชั่วร้ายและความชั่วร้ายกระจายพิษไปสู่สิ่งมีชีวิตบนโลก\\nในวันที่มืดมิดนั้น Mondstadt รายล้อมไปด้วยอสูรและดินแดนที่แห้งแล้ง\\nเทพเจ้าแห่งสายลมมาเพื่อฟังเสียงร้องของประชาชนและปลุกมังกรแห่งสายลม Dvalin:\\nจากนั้น Dvalin ก็บินขึ้นไปในสายลม ทะลุผ่านท้องฟ้าและรับคำสั่งให้ต่อสู้เพื่อชีวิตทั้งหลาย\\n\\nDvalin ต่อสู้กับอสูรมังกรด้วยพรของเทพแห่งสายลม การต่อสู้ของมังกรยักษ์ในท้องฟ้าทำให้เมฆแตกสลาย\\nสายลมนับพันนำพาพิษ พระอาทิตย์สีจางลง ท้องฟ้ามอดไหม้ราวกับเป็นวันสิ้นโลก\\nในตอนสุดท้ายของการต่อสู้อันดุเดือด เขี้ยวอันแหลมคมของ Dvalin ที่ได้รับพรก็เจาะทะลุคอหอยของ Durin\\nDurin ร่วงหล่นลงสู่พื้น ส่วน Dvalin ก็ได้รับพิษจากเลือดที่เป็นมลทินของ Durin\\n\\nDvalin ไม่สามารถทนความเจ็บปวดได้และหมดสติไป\\nแม้แต่กวีที่ฉลาดหลักแหลมที่สุดก็ไม่รู้ว่า Dvalin ไปที่ไหน\\nระหว่างการจำศีลที่ยาวนานถึงร้อยปี เหล่าผู้คนของ Mondstadt ก็ลืมเลือนเรื่องราวการต่อสู้ของ Dvalin \\nเมื่อ Dvalin ลืมตาตื่นขึ้นมาและไม่ได้ยินเสียงพิณของสหายรัก\\nเหล่าผู้คนที่เคยช่วยไว้ก็ต่างหวาดกลัวและเรียกว่า \"มังกรอสูร\"\\n\\nสุดท้ายแล้วเกียรติยศฟื้นคืนและพิษจะถูกชำระให้บริสุทธิ์ในที่สุด\\nท่วงทำนองเพลงของนักกวีจะปลุกความทรงจำของผู้คนในที่สุด\\nดาบคมเล่มนี้เป็นความปรารถนาของ Dvalin เพื่อฟื้นฟูชื่อเสียงของมัน\\n"
}