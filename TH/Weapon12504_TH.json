{
    "Weapon12504_TH.txt": "\\nครั้งหนึ่งนานมาแล้ว Liyue เคยมีมังกรอยู่\\nมันไม่ใช่มังกรที่โบยบินอยู่บนท้องฟ้า แต่เป็นมังกรที่อาศัยอยู่ในหุบเขา\\nมังกรหินตัวมหึมานี้ มันมีรูปร่างใหญ่โตพอ ๆ กับหุบเขาที่เป็นบ้านของมัน\\n\\nตำนานกล่าวว่า ครั้งหนึ่งมันหลับใหลอยู่ที่ Nantianmen ร่างของมันกลมกลืนไปกับเนินเขารอบตัว\\nเมื่อมันตื่นขึ้น ไม่ว่าจะเป็นการเคลื่อนไหวเพียงเล็กน้อย หรือจะเป็นการยืดตัว\\nก็จะทำให้พื้นดินสั่นสะเทือน\\nในตอนนั้นราชาแห่งหินได้มาหามังกรโบราณ เพราะต้องการจะหยุดการสั่นสะเทือนของพื้นดิน\\n\\nตำนานกล่าวว่าพื้นดินได้สงบลงเป็นเวลาอันยาวนาน\\nและราชาแห่งหินก็ได้สหายใหม่เคียงข้างกาย\\n\\nแต่ท้ายที่สุด ความสัมพันธ์ระหว่างมังกร, เทพเจ้า และคนก็ไม่ยั่งยืน\\n\\nมังกรถูกขังไว้ส่วนลึกของโลก มันกลัวความโกรธแค้นของเทพเจ้าและเหล่าเซียน\\nกิ้งก่ามังกรหินที่ครั้งหนึ่งเคยทำให้หินผาสั่นสะเทือน\\nได้หลบหนีไปยังส่วนลึกของภูเขา\\nแต่หลังจากเวลาผ่านไปหลายพันปี เจ้ามังกรก็เริ่มสร้างความวุ่นวายอีกครั้ง...\\n\\nตำนานกล่าวว่า ผู้พิชิตมังกรได้ปักดาบไว้ข้างต้นไม้ต้นยักษ์ ตรงที่เราปราบมังกรลงได้\\nเพื่อใช้เป็นหนึ่งในผนึก ปีศาจและคนชั่วร้ายไม่อาจแตะต้องมันได้\\nหากตำนานดังกล่าวเป็นจริง มีเพียงคนที่จิตใจใสสะอาดและบริสุทธิ์เท่านั้น ถึงจะเข้าใกล้มันได้\\nแต่หากตำนานนี้เป็นเรื่องจริง แล้วดาบเล่มนี้มันหายไปได้อย่างไรกันล่ะ?"
}