{
    "Weapon11427_TH.txt": "\\nเครื่องมือที่ได้รับความนิยมมากในยุคที่ Fontaine ต้องอาศัยการใช้แรงงาน\\nแม้ว่าความแข็งแกร่งของชิ้นส่วนดาบ จะไม่สามารถใช้งานได้อย่างต่อเนื่อง\\nแต่ส่วนที่เสียหายและทื่อไป จะสามารถหักทิ้งได้ตลอดเวลา ซึ่งสะดวกสบายมาก\\n\\nคนงานท่าเรือมักใช้มันเพื่อตัดวัสดุบางเบา และปลดเชือกที่ผูกปมไว้\\nแม้ว่าวัตถุชิ้นนี้จะถูกใช้งานอยู่เสมอ แต่ไม่เคยเป็นของผู้ใดจริงเลยสักครั้ง\\nมีบันทึกไว้อย่างกว้างขวางในหนังสือว่า ครั้งหนึ่งเคยได้รับการยกย่องว่าเป็นดาบของประชาชน\\nเพื่อป้องกันตัวเองในสภาพแวดล้อมที่แห้งแล้ง และเพื่อเปิดเส้นทางที่อุดมด้วยพืชน้ำ\\nตำนานเล่าว่าในยุคที่เรืองรอง มีผู้คนไม่น้อยที่ค้นพบวิธีการใช้งานแบบใหม่ของมัน\\nต่อมาดาบเล่มนี้ก็หายไปจากเวทีประวัติศาสตร์ของ Fontaine ตามความก้าวหน้าและข้อห้ามต่าง ๆ\\n\\nแม้ว่าสิทธิ์ครอบครองเครื่องมือจะไม่ได้เป็นของผู้ใช้งาน\\nแต่ผู้ที่พึ่งพามัน ก็จะมองมันเป็นเสมือนส่วนต่อของแขนขาตัวเอง\\nดังนั้นพวกเขาจึงมักสลักชื่อไว้บนด้ามจับและใบมีด เพื่อป้องกันการสูญหาย\\nชื่อบนดาบนี้เป็นของอดีตนายกเทศมนตรีเมือง Poisson"
}