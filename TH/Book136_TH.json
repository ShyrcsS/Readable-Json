{
    "Book136_TH.txt": "แก้วหล่นลงจากมือของเขา และ Dietrich ก็ล้มลงไปบนพื้น\\nNottie คุกเข่าลงข้างเขา และเอาดาบที่เอวของ Dietrich ไป\\nเธอวางมือลงบนด้ามดาบ และเมื่อเธอดึงมือออกมา อัญมณีสีดำที่ฝังอยู่ในตัวดาบก็หล่นลงมาอยู่ในมือของเธอ\\n\\n\"เอาดวงตาแห่งรัตติกาลมาส่งถึงบ้านเลย ขอบใจนะ\"\\nเธอถอดกำไลออกมาในระหว่างที่เธอพูด และโยนอัญมณีสีดำเม็ดนั้นเข้าไปในปากของงู\\nเนื้อและเกล็ดกระเพื่อมจากกะโหลกและไล่ลงไปตามลำตัวของมันอย่างรวดเร็ว ไม่นานงูสีดำตัวเล็กก็เลื้อยไปจากมือเธอและหล่นลงสู่พื้น มันเริ่มขยายใหญ่ขึ้น ในที่สุดก็กลายเป็นงูหลามขนาดมหึมาที่มีดวงตาสีแดงและเกล็ดสีดำ ตัวของมันใหญ่จนกินพื้นที่เกือบเต็มห้อง\\nNottie ยื่นมือออกไป และแสงจากตะเกียงวิเศษก็ส่องสว่างไปทั่วห้องอีกครั้ง งูหลามเริ่มหดตัวลงและขดตัวรอบแขนเธอ\\n\\n\"หืม? เธอแอบอยู่งั้นเหรอ\"\\nNottie มองไปใต้เตียง\\nใต้เตียงของเธอคือ...\\nสุนัขตัวหนึ่ง\\nดูเหมือนว่าสุนัขตัวนี้จะกลัวงูหลามตัวเมื่อกี้ มันตัวสั่นไม่หยุด\\n\\n\"โอ้ ตอนแรกตั้งใจจะเปลี่ยนเธอให้กลายเป็นหมาป่า แต่สุดท้ายกลายเป็นหมาธรรมดาซะแล้ว โทษทีนะ!\"\\nถึงแม้ Nottie จะกล่าวคำขอโทษ แต่เธอก็ไม่ได้มีท่าทีเสียใจเลยสักนิดเดียว\\n\\nDietrich ไม่รู้ด้วยซ้ำว่าเกิดอะไรขึ้น แต่สัญชาตญาณทำให้เขาวิ่งไปหลบใต้เตียง\\nหลังจากได้ยินคำพูดของ Nottie เขาจึงได้สติ Dietrich อ้าปากเพื่อที่จะพูด แต่ไม่ว่าจะพยายามอย่างไร เสียงที่ออกมาจากปากเขาก็มีเพียงเสียงเห่า \"โฮ่ง โฮ่ง โฮ่ง\"\\nเมื่อเขาได้ยินเสียงตัวเอง Dietrich ตื่นกลัวเป็นอย่างมาก และกระโดดออกมาจากใต้เตียง\\n\\nไม่ว่า Dietrich จะกระโดดต่อหน้ากระจกสักกี่ครั้ง ไม่ว่าเขาจะร้องคร่ำครวญนานเท่าไร ภาพของคุณชายชนชั้นสูงก็ไม่กลับมา\\nDietrich หันกลับไปแยกเขี้ยวและพุ่งตัวใส่ Nottie แต่เธอไม่ขยับเลยแม้แต่น้อย เธอกอดอกและมองเขาด้วยสายตาที่เรียบเฉย ทันใดนั้นเขาก็ขยับตัวไม่ได้ ไม่ว่าจะพยายามอย่างไรก็ไม่มีผล\\n\\n\"ทำอย่างนี้กับสุภาพสตรีมันไม่สุภาพเอาซะเลยนะ ตอนแรกว่าจะปล่อยเธอไปทันที แต่เธอกลับทำตัวอย่างนี้ หึหึ... เห็นทีคงต้องฝึกกันหน่อยละ!\""
}