{
    "Weapon13425_TH.txt": "\\nโจรก็ยังเป็นโจรอยู่วันยังค่ำ แม้ลูกไม้ที่แสดงออกมาจะแยบยลสักเพียงใดก็ตาม\\nการกระทำผิดสมควรถูกลงโทษอย่างเปิดเผย และคำโกหกก็ควรถูกเปิดโปงในที่สาธารณะ\\nโลกควรจะดำเนินไปเช่นนี้ หลักการของความยุติธรรมก็ควรเป็นเช่นนี้เหมือนกัน\\nแต่เรื่องที่ \"สมควรเป็นเช่นนี้\" ยากที่จะมีจุดจบที่ดี\\n\\nเมื่อครั้งยังเยาว์วัย เคยประมือกับนักดาบคนหนึ่ง แต่กลับหลงกลไปกับดวงตาที่เจ้าเล่ห์ของเขา และถูกจังหวะที่เขาตั้งใจทำให้ช้าลงลวงหลอกเข้า\\nจนในที่สุดก็เผยช่องโหว่ที่อันตรายถึงแก่ชีวิตออกมา แขนนั้นได้รับบาดเจ็บจากคมดาบ จึงถูกบังคับให้ยอมรับว่าวิชาหอกของตนนั้นด้อยกว่า\\nเดิมทีคิดอยากจะตามหานักดาบคนนั้น มาประลองกันอย่างเต็มที่อีกครั้ง แต่กลับรู้ข่าวว่าเขาได้ปลดประจำการไปแล้ว...\\nเพราะบาดเจ็บจากตอนปฏิบัติหน้าที่ เขาจึงใช้ชีวิตอยู่ภายใต้หน้ากาก และสูญเสียเสียงพูดเหลาะแหละที่คอยหาเรื่องคนอื่นนั้นไปด้วย\\nหลังจากเบื่อหน่ายกับสิ่งต่าง ๆ ที่นักล่าเงาต้องเผชิญ เขาจึงหันไปพึ่งสุรา\\n\\nนี่เป็นการทรยศต่อชีวิตที่ผ่านมาชัด ๆ แต่นักหอกก็ยินดีไปสืบหาความลับที่ซ่อนอยู่ข้างหลังเอง\\nดังนั้น เธอจึงติดตามฝีเท้ากับบาดแผลของนักดาบ คอยไล่ล่าคู่ต่อสู้ในโชคชะตาไปตลอดทาง...\\nแม้จะมีคนสำคัญล้มลงบนลานประลองของโชคชะตา แม้ภายในใจจะแหลกสลายไม่เป็นชิ้นดี\\nแต่หลังจากที่ตามไปจนเจอหน้ากากที่นักดาบทิ้งเอาไว้ ความลำบากทั้งหมดเหมือนได้รับผลตอบแทนกลับมา\\n\\nแต่จุดหมายปลายทางของการตามหากลับผิดไปจากที่คาดไว้ และไม่เกี่ยวกับความยุติธรรมที่ตัวแทนประลองในตำนานเคยแสวงหา...\\n\\n\"อ้ออ้อ คราวนี้คือ Marfisa ชื่อดังงั้นเหรอ...\"\\n\"วางใจเถอะ วิชาหอกของเธอ จะได้ใช้ประโยชน์แน่นอน\"\\n\\n\"อาจารย์ นี่เป็นคนที่สองแล้ว ต่อจากนี้ฉันกลัวว่า...\"\\n\\n\"ฉันรู้แล้ว\""
}