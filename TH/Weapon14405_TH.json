{
    "Weapon14405_TH.txt": "\\nมันเป็นอัญมณีสีทองเข้มที่ถูกพูดถึงไปทั่วทั้ง Liyue\\nเคยถูกอาบด้วยแสงของดวงอาทิตย์ดวงจันทร์ จากนั้นมันก็ถูกเก็บไว้ในกล่องไม้เป็นเวลาหลายพันปี\\nถึงกระนั้นพลังของมันก็ไม่ได้ลดลง หากถ้าไม่มีกล่องไม้คอยเก็บไว้ มันจะยิ่งส่องประกายได้มากกว่าเดิม\\nมันอาจแสดงพลังพิเศษที่มองไม่เห็นนับพันปีในมือของปราชญ์ผู้รอบรู้\\n\\nท่ามกลางหมู่นักค้าอัญมณีในท่าเรือ Liyue ได้มีเรื่องเล่าต่อกันมาว่า ครั้งหนึ่งช่างฝีมือ Kunwu นั้นได้เก็บรวบรวมแสงแห่งพสุธาไว้ในกล่อง\\nและได้นำกล่องไม้นี้ไปซ่อนไว้ในห้องลับที่อยู่ในถ้ำหินอันมืดมิด จากนั้นปิดผนึกไว้เป็นเวลาสี่สิบวันกับอีกสิบชั่วโมง แล้วจะมีพลังที่สามารถดูดแสงตะวันและแสงจันทร์ได้\\n\\nแม้ฟังดูแล้วจะเป็นเรื่องราวที่น่าประหลาด แต่ชาว Liyue ก็ยังเชื่ออย่างสนิทใจว่าฝีมือของช่าง Kunwu นั้นเหนือกว่าผู้ใดในโลก\\nมีผู้ใจกล้าผู้หนึ่งไปถามช่างฝีมือชรา ชายชราผู้ดูพิกลยิ้มแล้วกล่าวว่า:\\n\"ก็แค่ตั้งใจขัดเงาแค่นั้นเอง\"\\n\\nแต่ช่างฝึกหัดแอบเผยความลับ: ในขณะที่เขากำลังจะขัดเกลาได้ที่ แสงของ \"Solar Pearl\" จะทำให้ท้องฟ้าเกิดแสงแดงฉานของพระจันทร์สีเลือด\\nปรากฏการณ์ประหลาดเหล่านี้เป็นเพราะ Kunwu นั้นได้รับการช่วยเหลือจากเทพเจ้าจริง หรือเป็นเพราะแรงบันดาลใจและเจตนารมณ์ที่ไม่ธรรมดาของเขาซึ่งสร้างแรงสั่นสะเทือนไปทั่วทั้งนภากันแน่นะ?\\n"
}