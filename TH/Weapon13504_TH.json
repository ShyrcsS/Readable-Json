{
    "Weapon13504_TH.txt": "\\nในอดีตเมื่อนานมาแล้ว ในยุคที่เรือล่องไปเคียงข้างกับอสูรในทะเล\\nในยุคนั้นอ่าวท่าเรือ Liyue ไม่สงบ เพราะมีอสูรจากทะเลคอยก่อกวนอยู่ตลอด\\n\\nตำนานเล่าว่า ครั้งหนึ่งเคยมีเงาอันมหึมาอยู่ในห้วงเหวของทะเลลึก\\nน้ำวนและทอร์นาโดทำลายได้แม้แต่เรือที่แข็งแรงที่สุด แล้วลากเหยื่อของมันลงสู่ก้นบึ้งของท้องทะเล\\nยังมีตำนานเล่าอีกว่า มีเกาะสวรรค์โผล่ขึ้นมาจากกลางทะเล พร้อมกับสายรุ้งและม่านหมอก\\nหากผู้ใดโชคดีมีวาสนาได้ไปยังเกาะนั้น ผู้นั้นก็จะค้นพบสมบัติที่ซ่อนมาเป็นเวลานาน\\nบางตำนานก็บอกว่า เกาะนี้คือมอนสเตอร์ตัวยักษ์ที่หลับอยู่\\n\\nตำนานที่เล่ากันในหมู่กะลาสีส่วนใหญ่ เป็นเรื่องประหลาดเหนือคำบรรยาย แต่ก็มีอยู่เรื่องหนึ่ง ที่พวกเขาเชื่อจนสุดใจ\\nพวกเขาเชื่อว่า ครั้งหนึ่งราชาแห่งหินเคยใช้หอกที่ตัดผ่านสายรุ้ง แทงเข้าไปยังใจกลางของกระแสน้ำวนที่เคยอยู่ในกลางทะเลลึก\\n\\nว่ากันว่าหลังจากวันนั้น มักจะพบปลาโลมาและวาฬจับกลุ่มกันร้องเพลง เพื่อฉลองชัยชนะอยู่จุดนั้น\\nบางคนบอกว่าปลาโลมาและวาฬกำลังร้องไห้ เพื่อไว้อาลัยที่เทพเจ้าที่พวกมันเคารพจากไป\\nบางคนก็บอกว่าพวกมันร้องเพราะทึ่งในพลังอำนาจของราชาแห่งหิน ที่สามารถแทงผ่านสายรุ้งและดึงดวงตะวันลงมา\\n\\nแต่ยังมีตำนานยังกล่าวไว้ว่า\\nสักวันหนึ่ง น้ำวนที่สงบเพราะหอกของราชาแห่งหินผนึกไว้จะตื่นขึ้นอีกครั้ง\\nเมื่อลมพัดเอากลิ่นเหม็นของก้นท้องทะเลมาถึงฝั่ง นั่นเป็นสัญญาณว่าทอร์นาโดขนาดใหญ่เท่ากับไฮดราเก้าหัวกำลังจะมาถึง\\nถึงตอนนั้น ใครล่ะจะเป็นผู้ไปสะกด \"สิ่งที่อยู่ในทะเล\" กันล่ะ...\\n"
}