{
    "Book761_TH.txt": "...\\nส่วนที่ 34: การปรับปรุงกลุ่มผู้โดยสาร และการปรับเปลี่ยนระบบต่อสู้...\\n...\\nจากข้อมูลการแก้ไขกลไกการเดินของหุ่นจักรกลตัวอย่าง ที่มีการเคลื่อนไหวในระยะเริ่มต้นเครื่องแรก นักทดสอบได้เสนอคำแนะนำในการปรับปรุงไว้หลายข้อ\\nข้อที่ 1 เปลี่ยนจำนวนผู้โดยสารจากเดิมที่มีสามคนเป็นสี่คน เพื่อปรับปรุงการควบคุมหุ่นจักรกลรุ่นต้นแบบ\\nปัจจุบันหน้าที่ของผู้โดยสารทั้งสามคนแบ่งออกเป็น ผู้ควบคุมการเดินเครื่อง ผู้ควบคุมระบบต่อสู้ และผู้สั่งการ ซึ่งเพียงพอต่อการดูแลด้านการเคลื่อนที่ การค้นหาศัตรู และการต่อสู้ของหุ่นจักรกลรุ่นต้นแบบแล้ว\\nแต่นักทดสอบชี้ให้เห็นว่า การใช้ผู้ควบคุมระบบต่อสู้แค่คนเดียว ไม่สามารถดูแลอาวุธสองชนิดบนแขนของจักรกลได้ และควรมีผู้ช่วยอย่างน้อยหนึ่งคน\\nขณะเดียวกัน ในขณะที่กำลังปกป้องหุ่นจักรกลรุ่นต้นแบบ กำลังคนที่เพิ่มมายังช่วยลดภาระของกลุ่มผู้โดยสารได้อีกด้วย\\nข้อที่ 2 เปลี่ยนอาวุธตายตัวเป็นแบบสับเปลี่ยนได้ ก่อนออกเดินทางสามารถเลือกติดตั้งอาวุธ หรือแขนกลขนาดใหญ่ที่สามารถหยิบจับสิ่งของได้\\nหุ่นจักรกลรุ่นต้นแบบมักเจอสิ่งกีดขวางในระหว่างเคลื่อนที่ แต่ละครั้งจะใช้ตัวฐานและกลไกการเดินพุ่งชนเพื่อกำจัดสิ่งกีดขวาง ซึ่งทำให้อายุการใช้งานของหุ่นจักรกลลดลงอย่างเห็นได้ชัด และเพิ่มโอกาสขัดข้องในสนามรบขึ้นอย่างมาก\\nการติดตั้งแขนกลขนาดใหญ่ มีประโยชน์ในการกำจัดสิ่งกีดขวาง สำหรับหุ่นจักรกลรุ่นต้นแบบ เพียงแค่ใช้โครงสร้างแบบคีมสองกรงเล็บที่เรียบง่าย ก็สามารถถอนต้นไม้ที่ยากจะจัดการได้แล้ว นับว่ามีประโยชน์ต่อทีมจักรกลทั้งหมด\\nขณะเดียวกัน ในขณะปฏิบัติภารกิจขับไล่ Hilichurl และฝูงสัตว์ป่าทั่วไป ก็ไม่จำเป็นต้องใช้อาวุธยิงที่มีราคาแพง หรืออาวุธระยะประชิดที่สิ้นเปลืองพลังงานมาก อย่างเช่น สว่านกระแทกขนาดใหญ่\\nหุ่นจักรกลรุ่นต้นแบบแค่ใช้แขนกลขนาดใหญ่ ก็สามารถอาศัยความได้เปรียบด้านร่างกาย และพละกำลังจัดการอีกฝ่ายได้แล้ว ซึ่งช่วยให้ประหยัดต้นทุนในการปฏิบัติการแต่ละครั้งได้\\nข้อที่ 3 เพิ่มห้องผู้โดยสารสำหรับรองรับพลรบ และหุ่นรักษาการณ์ที่ด้านในของจักรกล เพื่อปกป้องเหล่าผู้ที่ต่อสู้ร่วมกัน และเพิ่มความอึดของหุ่นรักษาการณ์\\nขณะนี้ ด้านในของหุ่นจักรกลรุ่นต้นแบบยังมีพื้นที่จัดเก็บเหลืออยู่มาก สามารถนำมาใช้เก็บอะไหล่สำรอง กับเสบียงอาหารสำหรับผู้โดยสาร และตั้งเตาชา ทำเป็นห้องรับรองของกลุ่มผู้โดยสารได้\\nแต่จากการทดสอบ แม้จะเปลี่ยนกลุ่มผู้โดยสารมาเป็นแบบสี่คน แต่การอาศัยผู้โดยสารซ่อมหุ่นจักรกลรุ่นต้นแบบที่แนวหน้าเพียงอย่างเดียว ก็เป็นเรื่องที่เป็นไปไม่ได้แล้ว อย่างไรก็ต้องให้วิศวกรที่เชี่ยวชาญมาช่วยอยู่ดี\\nขณะเดียวกัน เสบียงอาหารที่เก็บไว้ตามแผนมีปริมาณมากพอสำหรับให้กลุ่มผู้โดยสารใช้กินได้หนึ่งปี ซึ่งเห็นได้ชัดว่า หุ่นจักรกลรุ่นต้นแบบไม่มีทางใช้ทรัพยากรมากถึงขนาดนั้นในการออกโจมตีเพียงครั้งเดียวแน่\\nดังนั้น การดัดแปลงที่เก็บอะไหล่สำรองและเสบียงอาหารเป็นห้องผู้โดยสาร และพาพลรบกับหุ่นรักษาการณ์ไปร่วมต่อสู้ด้วย ย่อมเป็นเรื่องที่เป็นไปได้\\nในขณะเดียวกัน นักทดสอบก็แนะนำว่าให้เก็บห้องรับรองไว้ โดยเฉพาะเตาชา เพราะว่ามันมีความสำคัญต่อขวัญกำลังใจเป็นอย่างยิ่ง...\\n..."
}