{
    "Book242_TH.txt": "คราวที่แล้วเล่าถึงตอนที่จิ้งจอกดำ Itaru ไปคิดบัญชีกับพ่อค้าชั่ว\\n\\nเดิมที Dozaemon พ่อค้า Lavender Melon นั้นเป็นนักรบ แต่เพราะ Inazuma สันติสุขมานานแล้ว ไม่มีโอกาสได้ใช้วิชาการต่อสู้ จึงผันตัวมาเป็นพ่อค้า แต่ก็เป็นพ่อค้าหน้าเลือดที่ไร้ซึ่งสัจธรรม ทั้งโกงตาชั่ง, โกหกหลอกลวงลูกค้าด้วยวิธีต่าง ๆ และเพราะหน้าตาที่โหดของเขา ทำให้ไม่มีใครกล้ายุ่ง สุดท้าย ก็กลายเป็นพ่อค้าขาใหญ่ของหมู่บ้านไป\\n\\nวันนี้ Dozaemon กำลังนั่งตากลมอยู่หน้าแผง จู่ ๆ ฝุ่นก็พัดตลบอบอวล พื้นดินสั่นสะเทือน เงาที่ใหญ่กว่าแผง หยุดอยู่เหนือศีรษะของเขา:\\n\\n\"พี่ชาย ขอซื้อ Melon หน่อย!\"\\n\\nDozaemon ลืมตา มองลูกค้าคนนี้ตั้งแต่หัวจรดเท้า: แขกที่มาเยือนตัวใหญ่กำยำ แลดูไร้ซึ่งมารยาท ดูเหมือนจะโจมตีคน แต่กลับเป็นผู้หญิงนี่นา！\\n\\n\"เอาเท่าไหร่ล่ะ?\"\\n\\nลูกค้าคนนี้ไม่ได้รีบตอบ แต่มองไปยังดาบ Wakizashi ที่วางอยู่บนแผง:\\n\\n\"นั่นเป็นดาบที่ดีมากเลย\"\\n\\n\"ถูกต้อง ฉันเกิดในตระกูลนักสู้ ก็ต้องได้สมบัติประจำตระกูลสืบทอดมาบ้างเป็นธรรมดา\"\\n\\nDozaemon ตอบไปตามปกติ ไม่ได้คิดอะไรมาก\\n\\n\"แต่น่าเสียดายที่นำมาใช้หั่น Melon\"\\n\\nเมื่อได้ยินลูกค้าพูดประชดเช่นนี้ Dozaemon ก็เริ่มมีสีหน้าไม่พอใจ:\\n\\n\"มาซื้อ Melon ไม่ใช่รึ? ทำไมถึงได้พูดมากนักล่ะ?\"\\n\\n\"ก็ใช่น่ะสิ\"\\n\\nจิ้งจอกดำ Itaru ยิ้มและแสร้งทำเป็นขอโทษ\\n\\n\"ขอ Melon 1 โล ปอกเปลือกให้ด้วย\"\\n\\nใบหน้าของ Dozaemon เต็มไปด้วยความสงสัย แต่ก็ไม่ได้ใส่ใจอะไร หั่น Melon และนำไปชั่งตามปกติ\\n\\n\"พี่ชาย ทำไมตาชั่งดูไม่ตรงเลย?\"\\n\\nDozaemon จับด้ามดาบไว้แน่นเมื่อได้ยินเช่นนี้\\n\\n\"ดูเหมือนตาชั่งของพี่ชายจะไม่ค่อยพอใจนะ!\"\\n\\n\"ถ้าเจ๊ว่างนัก ก็จ่าย Mora มาให้ฉันก่อน\"\\n\\nDozaemon พยายามกลั้นความโกรธเอาไว้ และใช้เหตุผล\\n\\n\"หึ ๆ ใช่ว่าฉันจะไม่ยอมจ่ายนะ แต่กลัวว่าพี่จะไม่รับมากกว่า\"\\n\\n\"ฉันจะไม่รับได้ยังไง!\"\\n\\n\"พูดจริงใช่ไหมเนี่ย?\"\\n\\n\"แน่นอน!\"\\n\\nทันใดนั้น จิ้งจอกดำก็ได้ตะโกนออกมาว่า \"รับนะ!\" แล้วขว้างถุงที่มี Mora อยู่เต็มถุงใส่ใบหน้าของ Dozaemon เขาหลบไม่ทัน หงายหลังล้มลงทันที ส่วนดาบ Wakizashi ในมือของเขา ก็กระเด็นออกไปตกอยู่ข้าง ๆ หากสังเกตดู จะเห็นว่าจมูกของพ่อค้าบวมตุ่ยเหมือนงาช้างเลยทีเดียว\\n\\nจิ้งจอกดำ Itaru เดินเข้ามาเหยียบที่หน้าอกของพ่อค้าชั่วอีก แล้วต่อยลงไปหนึ่งหมัดโดยไม่พูดพร่ำทำเพลง พ่อค้าชั่วสะบักสะบอมไปทั้งตัว ราวกับไปร่วมประลองยุทธ์มา Dozaemon พยายามลุกขึ้นมาหยิบดาบ Wakizashi ที่ตกอยู่ข้าง ๆ แต่จิ้งจอกดำเห็นเข้า จึงต่อยเข้าไปอีกหมัดด้วยความโมโห ทันใดนั้น ก็มีหูทานูกิ \"ปุ๊ง\" โผล่ขึ้นมาจากศีรษะของ Dozaemon ส่วน Dozaemon ก็ร้องขอชีวิตไม่หยุด\\n\\nItaru หัวเราะทันทีเมื่อเห็นดังนี้ ที่แท้พ่อค้าชั่วก็เป็นโยไกเหมือนกัน แถมยังเป็นทานูกิสกปรก ๆ อีกด้วย!\\n\\nดังนั้นจึงยึดดาบ Wakizashi ที่ทานูกิขโมยมา แบ่งทรัพย์สินของอันธพาลนี้ให้ชาวบ้าน แล้วนำเงินส่วนที่เหลือให้แม่ลูกที่ถูกรังแกคู่นั้น จิ้งจอกดำ Itaru ยังไว้ชีวิตทานูกิตัวนี้ และออกเดินทางต่อไป"
}