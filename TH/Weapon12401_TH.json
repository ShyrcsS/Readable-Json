{
    "Weapon12401_TH.txt": "\\nดาบพิธีกรรมอย่างหนักของกองอัศวินแห่ง Favonius โดยปกติจะออกได้ภายหลังจากได้รับอนุมัติจากทั้งหัวหน้ากองและคริสตจักร\\nช่างฝีมือใน Mondstadt ได้รับผลลัพธ์บางอย่างจากความสัมพันธ์เชิงองค์ประกอบธาตุโดยการศึกษาสิ่งประดิษฐ์โบราณของ Mondstadt\\nดาบใหญ่หนักนี้ไม่เพียงแต่เป็นเกียรติยศของเหล่าอัศวินแห่ง Favonius เท่านั้น แต่ยังรวมถึงการตกผลึกของความขยันและทักษะของผู้พิทักษ์ Mondstadt\\nมันง่ายที่จะได้รับพลังธาตุผ่านมัน โปรดจำไว้ว่าการทำลายล้างนั้นเพื่อปกป้องสิ่งที่ต้องปกป้อง\\n\\nถึงแม้วิชาดาบแห่ง Favonius ของหมาป่าหนุ่ม Rostam ซึ่งเป็นการตั้งท่าโดยใช้มือเดียวในการถือดาบเล่มยาวจะมีการสืบทอดมาจนถึงทุกวันนี้\\nแต่วิชาดาบนี้ก็ยังขาดหายไปส่วนนึง นั่นก็คือระบำดาบที่ใช้ดาบยาวและดาบใหญ่ในคราวเดียวของราชสีห์แห่งแสง Arundolyn\\nเพราะว่าต้องใช้พลังงานมากเกินไป จึงมีเพียงผู้ที่แข็งแกร่งอย่างผิดมนุษย์มนาเท่านั้นที่จะสามารถใช้ได้ ซึ่งด้วยเหตุนี้จึงขาดผู้สืบทอดไปในที่สุด\\n\\nArundolyn และ Rostam นั้นคือเพื่อนในวัยเด็กที่เล่นและเติบโตขึ้นมาด้วยกัน ซึ่งความต่างเพียงอย่างเดียวของพวกเขาก็คือคนแรกนั้นเกิดขึ้นมาในตระกูลของอัศวิน ส่วนอีกคนเกิดมาในครอบครัวของชาวนา\\nความฝันของพวกเขาในการเป็นวีรบุรุษนั้นทำให้พวกเขากลายมาเป็นเพื่อนร่วมงานกันในภายหลังและในที่สุดก็เป็นหัวหน้าและผู้ช่วย\\n\\nสำหรับผู้บัญชาการส่วน Arundolyn แล้ว เขาไม่ได้มีวิชั่น โดยพลังของเขานั้นมาจากส่วนผสมระหว่างพรสวรรค์ที่ติดตัวมาแต่กำเนิดและการฝึกฝนอย่างเอาเป็นเอาตาย\\nเขาภาคภูมิกับพลังของตนเองมาก และกองอัศวินทั้งหมดรวมไปถึงผู้คนทั้ง Mondstadt ก็ภาคภูมิใจไปกับหัวหน้าใหญ่ผู้นี้ด้วย\\nหลังจากการตายของ Rostam... Arundolyn ก็ไม่แสดงพลังของเขาอีกต่อไปและก็ไม่เชิดชูการท้าทายต่อเหล่าอสูรที่ดุร้ายอีกต่อไป\\n"
}