{
    "Book110_TH.txt": "เมื่อคุณเห็นจดหมายฉบับนี้ ฉันก็อยู่บนเส้นทางแห่งการพัฒนาตนเองแล้ว\\nฉันเสียใจเป็นอย่างยิ่งที่ไม่ได้กล่าวขอโทษคุณทั้งสองต่อหน้า แต่ก็หวังว่าพวกคุณจะอภัยให้ฉัน\\n\\nหลังจากผู้กำราบอสูรมาปรากฏในความฝันฉัน ฉันก็นอนไม่หลับทั้งคืน และใช้เวลาทั้งคืนครุ่นคิดว่าจะทำตาม \"คำปฏิญาณ\" ของฉันอย่างไรดี\\n\\nฉันไม่เพียงแค่โกหกพวกคุณทั้งสอง ฉันยังหลอกใช้ความหวังของ \"ผู้ศรัทธา\"\\nเมื่อผู้คนเจอปัญหาก็มักจะอ่อนแอ และจะใฝ่หาสิ่งยึดเหนี่ยวจิตใจอย่างหน้ามืดตามัว\\nฉันใช้คำโกหกเพื่อนำหนทางที่ผิด ๆ มาให้พวกเขา แต่กลับยิ่งทำให้พวกเขาห่างไกลจากความปรารถนาของพวกเขา มากขึ้นเรื่อย ๆ\\n\\nฉันรู้ว่าในยุคก่อนนั้นความปรารถนาของผู้คนยังไม่ซับซ้อนนัก\\n\"ผู้กำราบอสูร\" ท่านนั้นแบกรับความหวังของผู้คนทั่วทั้ง Liyue ไว้เมื่อเขาต่อสู้กับเหล่าปีศาจร้าย\\nเขาสวมหน้ากากเพื่อปิดบังความอ่อนแอที่เกิดจาก \"ความหวังแห่งมวลมนุษย์\"\\n\\nเซียนจอมปลอมอย่างฉันต่างหากคือผู้ที่ต้องสวมหน้ากากตลอดเวลา\\nเซียนที่แท้จริงจะสวมมันก็ต่อเมื่อต้องเผชิญหน้ากับปีศาจเท่านั้น\\nหากพูดว่า หน้ากากของฉันปิดซ่อนหัวใจที่เต็มไปด้วยความลุ่มหลงของอสูร...\\nถ้างั้น หน้ากากของผู้กำราบอสูรก็มีไว้ เพื่อปิดซ่อนส่วนที่เป็นมนุษย์ของเขาไว้\\nแต่เขาก็ยังสวมหน้าของราชาปีศาจเพื่อกำราบเหล่าอสูร\\n\\nเมื่อฉันรับรู้เรื่องเหล่านี้ ฉันก็ตระหนักถึงความอัปลักษณ์ของตัวเองอย่างลึกซึ้ง และฉันเข้าใจแล้วว่าการเป็นเซียนนั้นมีความหมายอย่างไร\\nการเดินทางข้ามน้ำข้ามทะเลของฉัน การฝึกฝนกายและใจ ไม่ใช่เพียงเพื่อเป็นการไถ่บาปของฉันเท่านั้น แต่ยังเป็นการพยายามเพื่อให้มีคุณสมบัติเพียงพอ ที่จะเป็นผู้ศรัทธาของเหล่าเซียน\\n\\nเงินที่ได้มาจากการหลอกลวง ฉันได้ขอให้คนเอาไปคืนเจ้าของแล้ว ฉันยังมีสิ่งของบางอย่างที่เหลืออยู่ แต่มันไม่เป็นประโยชน์ต่อการฝึกฝนของฉัน ฉันหวังว่าท่านทั้งสองจะรับไว้\\nSigil of Permission ที่ปู่ของฉันทิ้งไว้ให้ ฉันก็ไม่คู่ควรกับมันอีกต่อไปแล้ว ขอให้ท่านทั้งสองรับมันไว้ด้วย\\nขอให้ความปรารถนาของท่านทั้งสองสำเร็จทุกประการ หวังว่าเราจะมีโอกาสได้พบกันอีกครั้ง\\nWang Ping'an ผู้ที่มีบาป"
}