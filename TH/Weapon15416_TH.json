{
    "Weapon15416_TH.txt": "\\nธนูยาวที่มิโกะ Mouun แห่งเกาะ Watatsumi เคยใช้\\nมันมีสีขาวสุกสว่างราวกับแสงจันทร์ที่กระทบตรงปลายเกลียวคลื่น\\n\\nมิโกะผู้เป็นเพื่อนกับอสูรทะเลจากแดนไกล ได้ร่วมกันต่อสู้เพื่อความฝันอันเปราะบางของชาว Watatsumi\\nร่วมแรงร่วมใจเดินทางล่องไปตามสายน้ำพร้อมสหายคู่ใจ คลื่นกระทบท้องเรือเกิดเป็นฟองซัดสาดกระเซ็น...\\nมุ่งไปสู่ Watatsumi บนเส้นทางไม่มีทางหวนกลับ ในท้ายที่สุดก็จมลงสู่ความพินาศอันชวนเศร้าสลดไปพร้อมกัน\\n\\n\"การต่อสู้ที่ท่าน Watatsumi Omikami เป็นผู้ริเริ่ม อาจถูกกำหนดให้ไร้ผลตั้งแต่แรกแล้วก็เป็นได้\"\\n\"แต่ตราบใดที่สามารถหลงเหลือความทรงจำ พร้อมฝากเมล็ดพันธุ์แห่งการ \"เสียสละ\" เอาไว้ได้ บางทีก็คงจะคุ้มค่าแล้วกระมัง\"\\n\\nบทเพลงในอดีตเคยยกย่องว่า \"Umigozen\" เป็นพันธสัญญาระหว่างพวกเธอทั้งสองใน Watatsumi\\nและพรรณนาถึงท่วงท่าการชักคันธนูของพวกเธอ ขณะโต้เกลียวคลื่นสีขาวที่สาดกระเซ็นอยู่บนหัวเรือ...\\nบทเพลงอันแสนยาวไกล ทำให้เธอย้อนนึกถึงยามที่ได้ท่องราตรีบนหลังของอสูรทะเล ไปพร้อมกับ \"Touzannou\" ในวัยเยาว์\\nครั้งหนึ่งเธอเคยบอกเล่าถึงวันพรุ่งนี้ที่แตกสลายแก่ผู้กล้า ด้วยเสียงกระซิบที่อ่อนโยนและแสนเศร้า...\\n\\nในวันที่คลื่นทะเลเงียบสงบ มิโกะทั้งสองเคยร่วมขับขานบทเพลงไปพร้อมกับวาฬยักษ์ใต้ทะเลลึก\\nบอกเล่าถึงกลางวันที่ขาวโพลนและกลางคืนที่มืดมิดใต้บาดาล กับ Omikami และกิ่งหยกที่ส่องประกาย\\nภายใต้แสงจันทร์ เธอเคยเล่นกับเด็กหนุ่มสุดบ้าบิ่นที่นอกจากพละกำลังแล้วก็ไม่มีข้อดีอย่างอื่น ราวกับกำลังหยอกล้อกับฝูงปลา ...\\n\\n\"ถ้าข้านำหน้ากากเท็งงุในตำนานนั่นกลับมาได้ พี่สาวต้องทำเรื่องที่ค้างไว้ให้เสร็จตามสัญญานะ\"\\n\\n\"ได้สิ แต่หากถึงตอนนั้นเจ้ายังเต็มไปด้วยคำพูดโป้ปด ข้าจะสั่งวาฬยักษ์ ให้สร้างคลื่นยักษ์ขึ้นมาล้างปากเจ้าเสีย\"\\n"
}