{
    "Book317_TH.txt": "คุณหมอบอกว่าเธอป่วยหนักมาก ไม่ต้องกังวล แม้ต้องใช้ทรัพย์สมบัติทั้งหมดที่มี ฉันก็จะช่วยเธอให้ได้\\n\\nพอเห็นเธออ่อนแอลงเรื่อย ๆ ไม่มียาใดรักษาหายเลย ใจของฉันก็เหมือนกำลังมีเลือดไหลหยด หากเป็นไปได้ละก็ ฉันอยากจะเป็นคนเจ็บแทนเธอจริง ๆ...\\n\\nเธอบอกว่าชีวิตนี้ไม่มีอะไรต้องเสียใจแล้ว ความปรารถนาเดียวที่มีก็คือให้ฉันคอยดูแล Shenhe ให้ดี แต่ถ้าไม่มีอะไรต้องเสียใจแล้วทำไมต้องร้องไห้ด้วยล่ะ?\\n\\nช่วงนี้ฉันไม่รู้เลยว่าตัวเองกำลังทำอะไรอยู่ ฉันใช้ชีวิตแต่ละวันอย่างมึนงง ตามค้นหาหนังสือโบราณ เพราะอยากจะหาวิธีที่จะช่วยเธอ แต่จนวันสุดท้ายก็ยังไม่เจออะไรเลย\\n\\nฉันเจอแล้ว ที่แท้ Mingjun ก็เป็นคนซ่อนหนังสือที่จะช่วยเธอได้เอาไว้! ฉันแย่งมันกลับมาแล้ว ฉันได้อัญเชิญเทพมาตามที่หนังสือบอก แล้วมอบของสังเวยให้...\\n\\nเมื่อเทพปรากฏตัว ฉันจึงบอกเขาว่า ฉันยินดีที่จะแลกชีวิตของฉันเพื่อให้เธอกลับมา เทพไม่พูดอะไร แต่กลับชี้ไปที่ Shenhe ลูกของพวกเรา\\n\\nเทพบอกว่าลูกเป็นคนที่มีชะตาต้องเดียวดายและประสบกับการสูญเสีย ถึงแม้จะมีชีวิตอยู่ก็มีแต่จะทำร้ายคนรอบข้าง ไม่แน่ว่าฉันเองก็อาจต้องตายเพราะลูกก็ได้ ในเมื่อเป็นอย่างนั้น งั้นฉันควร...\\n\\nฉันเลยทิ้งลูกไว้ในถ้ำตามที่เทพบอก ผ่านไปสามวันแล้ว ก็ยังไม่มีข่าวคราวอะไรออกมาเลย ฉันเฝ้ารออย่างกระสับกระส่าย แล้วในใจก็เกิดข้อสันนิษฐานที่ไม่ดีขึ้นมา...\\n\\nฉันทำผิดต่อ Shenhe ทำผิดต่อเธอด้วย ฉันหลงมัวเมาเอง! ให้ฉัน... ได้ไปขอโทษพวกเธอด้วยตัวเองเถอะนะ"
}