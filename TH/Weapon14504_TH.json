{
    "Weapon14504_TH.txt": "\\n\"สิ่งนี้เป็นสัญลักษณ์แทนคำสัญญาของเรา และเป็นการท้าทายของฉันที่มีต่อนาย\"\\n\"ความรู้ทั้งหมดของฉัน ใส่ไว้ในทุ่นหินนี้แล้ว\"\\nเขายังจำครั้งแรกที่เจอกับเธอได้ สาวน้อยที่สวมเสื้อแขนพอง เธอยื่นของที่ระลึกนี้ให้ พร้อมทำท่าเคร่งขรึมแต่แฝงไปด้วยความขี้เล่น\\nซื่อบื้อจริง ๆ เลย มันไม่มีสัญญาอะไรสักหน่อย ก็แค่คนสองคนที่ต้องร่วมทางกันด้วยเหตุผลของตัวเอง\\nแต่เขาก็ยังจำฉากตอนที่พวกเขาเจอกันครั้งแรกได้อยู่ดี ตอนที่ดอก Glaze Lily บานสะพรั่งอยู่ในทุ่ง\\nเขายังจำคำพูดสุดท้ายที่เธอพูดกับเขากลางทุ่งดอก Glaze Lily ได้ด้วย\\n\\n\"คนพวกนั้นตัวเล็กและบอบบางเหมือนฝุ่นธุลี\"\\n\"เพราะพวกเขาตัวเล็ก จึงไม่รู้ว่าเมื่อไหร่จะต้องตายเพราะภัยธรรมชาติหรือภัยจากคนด้วยกัน พวกเขาถึงได้หวาดกลัว\"\\n\"เพราะความกลัว พวกเขาถึงต้องดิ้นรนพยายามให้ตัวเองฉลาดขึ้น ฉันน่ะเข้าใจดี\"\\n\"ฉันถึงได้คิดว่า ในเมื่อพลังของเรายังต่างกันมากเกินไป งั้นฉันก็ใช้เทคนิคและความรู้ดีกว่า\"\\n\"ด้วยพลังของเธอ และมันสมองของฉัน... น่าจะทำให้เมืองนี้เป็นเมืองที่ดีเมืองนึง\"\\nรอยยิ้มสุดท้ายของเธอช่างดูเดียวดาย และร่างของเธอค่อย ๆ สลายไปกลายเป็นส่วนหนึ่งของฝุ่นละออง\\n\"ดูเหมือนว่าการเดินทางร่วมกันของเรามาถึงจุดจบแล้ว เรื่องของทุ่นหินนี้ นายก็ลืมมันไปซะเถอะ\"\\n\\n\"สิ่งนี้เป็นสัญลักษณ์แทนคำสัญญาของเรา และเป็นการท้าทายของฉันที่มีต่อนาย\"\\n\"ความรู้ทั้งหมดของฉัน ใส่ไว้ในทุ่นหินนี้แล้ว\"\\n\"ถ้าสามารถเปิดมันได้ล่ะก็——\"\\nผ่านมาหลายปีแล้ว แต่เขาก็ยังไม่สามารถไขล็อกนั้นได้สักที และเขาก็ไม่รู้เลยว่าข้อความต่อจากข้อความนั้นคืออะไร\\nเวลาผ่านไปอีกหลายปี จนกระทั่งดอก Glaze Lily โรยราไปจนไม่สามารถพบมันได้อีกแล้ว\\n"
}