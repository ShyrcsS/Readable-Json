{
    "Book444_TH.txt": "บันทึกวันหยุด\\n\\nเกณฑ์คนงานในเมือง Gurabad\\nภายใต้คำบัญชาการของ Parvezravan จิตวิญญาณแห่งชัยชนะ และบุญคุณที่ท่วมท้นของ Al-Ahmar เราจึงสามารถตั้งค่ายที่ป้องกันพวกคนทำชั่วที่แสนโหดร้าย ณ ที่แห่งนี้ได้\\n\\nควรมีการรับรองให้ค่าตอบแทนสูง, มีสวัสดิการและสภาพคล่องทางการเงิน เพื่อให้คนงานหาอาหารกับเสื้อผ้าเอง และรับผิดชอบความปลอดภัยในชีวิตตัวเองได้\\nควรรับรองว่านักวิชาการด้านกฎหมาย, ทหารและแพทย์พร้อมในการปฏิบัติหน้าที่ เพื่อที่จะจัดการเมื่อคนงานได้รับบาดเจ็บ, เกิดข้อพิพาท, ผลกระทบจากอุบัติเหตุ รวมไปถึงปัญหาจากการดำเนินคดีที่เกิดจากการทำโทษทางร่างกาย\\nควรรับรองว่าในสถานที่ก่อสร้างมีการตั้งร้านค้า, หอพัก, สถานพยาบาล, โรงแรม และสุสาน เพื่อหลีกเลี่ยงไม่ให้ผู้ใช้แรงงานถูกแทรกแซงจากกิจการของโลกภายนอก\\nค่าแรงของผู้ใช้แรงงานจะถูกชำระตามลายลักษณ์อักษรในกระดาษที่จะถูกทำลายเมื่อถึงกำหนดเวลา ไม่ควรจ่ายชำระล่าช้า\\n\\nส่งผู้ที่แข็งแกร่งที่สุดออกไป เพื่อสร้างกำแพงสูงตระหง่านให้ค่าย\\nส่งยอดฝีมือออกไป เพื่อขุดหลุมพรางให้ค่าย\\nส่งผู้ที่ฉลาดที่สุดออกไป เพื่อเตรียมหอคอยสูงสำหรับสอดส่องศัตรูที่ยังมาไม่ถึง\\nส่งช่างฝีมือประณีตที่สุดออกไป เพื่อทำดาบและง้าวสำหรับเหล่านักรบที่จะมาถึง\\nตั้งแต่เริ่มขุดดินหลุมแรก ไปจนถึงการตีดาบเล่มสุดท้าย ควรใช้ระยะเวลาไม่เกิน 20 วัน\\n\\nมีข่าวลือที่แพร่สะพัดไปทั่วเมือง Gurabad ราวกับพายุทรายว่า มีจอมชั่วร้ายที่สวมหน้ากากทองเหลืองบนใบหน้า กำลังเรียกผู้สมรู้ร่วมคิดมารวมตัวที่โอเอซิสลับ เพื่อพยายามจะท้าประลองที่น่าขำกับ Parvezravan\\nจอมชั่วร้ายเห็นทรายเหลืองอร่ามและดวงอาทิตย์ที่แผดเผาเป็นศัตรู จะเรียกผู้สมรู้ร่วมคิดมารวมตัวทุกเจ็ดวัน ทุกฝ่ายควรต้องเฝ้าระวังอย่างรอบคอบ\\n\\nสลักต้นเหตุแห่งความเกียจคร้าน\\nเพื่อให้คนยุคหลังได้รับรู้ถึงพฤติกรรมที่ไม่เป็นประโยชน์\\nเพื่อเตือนสติผู้ที่เกียจคร้านอย่างถึงที่สุดว่า: แรงงานคือรากฐานของเสรีภาพ\\n\\n...\\n\\nวันที่สอง\\nมีคนสำลักทรายสามคน ขอลาหยุดพักหนึ่งวัน\\n\\n...\\n\\nวันที่เก้า\\nมีคนบอกว่าถูกแดดเผาสิบคน ขอลาหยุดพักหนึ่งวัน\\n\\n...\\n\\nวันที่สิบหก\\nมีคนสำลักทรายสิบสองคน ขอลาหยุดพักหนึ่งวัน"
}