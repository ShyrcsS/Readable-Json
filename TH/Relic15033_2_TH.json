{
    "Relic15033_2_TH.txt": "\\nในยุคสมัยที่มวลน้ำยังไม่มาบรรจบกัน บางชนเผ่ามีอายุขัยที่สั้นดุจสาหร่ายทะเล สายลมเย็นอ่อน กระทบแสงจันทร์ที่ลอยชาย\\nเด็กหนุ่มยังไม่เคยได้ยินกฎของเทพราชา ยังไม่รู้เส้นทางที่สวรรค์กำหนดไว้ เด็กหนุ่มจึงได้ติดขนนกปีกผีเสื้อไว้ที่ข้างหูของนาง\\nในมรดกของผู้คนในอดีต ผีเสื้อที่ร่ายรำเป็นผู้นำทางวิญญาณ ทั้งยังเป็นสัญลักษณ์ของคำสัญญาและคำสาบานที่จะไม่เปลี่ยนแปลงตราบเท่าชีวาวาย\\nในตอนนั้นผู้กล้าที่ยังไม่กลายเป็นกวีเชื่ออย่างลึกซึ้งว่า พรุ่งนี้ที่ไร้ที่สิ้นสุดจะเหมือนวันวานที่ไร้ที่สิ้นสุดเช่นกัน เหมือนการเต้นรำที่หมุนเวียนในช่วงเวลาอันยาวนานนี้...\\n\\nอย่างไรก็ตาม ความปั่นป่วนแห่งโชคชะตาจะผลักดันไปสู่ความทุกข์ยาก เฉกเช่นความปรารถนาในอดีตที่ลอยอยู่ภายในเสียงคร่ำครวญของเลือดและเปลวไฟ\\nเมื่อได้พบกันอีกครั้ง ในเมืองอันห่างไกล ชนเผ่ามากมายที่แต่เดิมเคยรบรากัน ได้รวมกันเป็นหนึ่ง\\nนักดนตรีเยาว์วัยได้ปลอมตัวเป็นนักเดินทางพเนจร และเอาชนะวีรบุรุษผู้มีชื่อเสียงนับไม่ถ้วน ที่ได้รับการยกย่องจากคนรุ่นหลังในการประลอง\\nจนในที่สุดก็ได้เข้าเฝ้ากษัตริย์เพียงลำพังในฐานะผู้ชนะ ได้พรรณนาถึงอุดมคติแห่งความสามัคคี และความเจริญรุ่งเรือง ด้วยเจตนารมณ์ที่จะขจัดสัญญาณควัน และความแค้นอันไม่มีที่สิ้นสุด\\n\\nแม้แต่นักดนตรีที่ฉลาดที่สุดก็ไม่เคยคิดเลยว่าเมื่อเปิดเผยตัวตนแล้ว เขาจะได้รับการต้อนรับด้วยดาบอันแหลมคม ราวกับแสงจากทะเลสาบ\\nร่างที่ถูกสร้างมาถูกตัดขาด ก่อนที่จิตสำนึกจะหวนคืนสู่ที่เดิม สิ่งสุดท้ายที่นักดนตรีได้ยินคือเสียงพึมพำของเธอ ขณะที่โอบกอดเขาไว้ในอ้อมแขน...\\n\\n\"████ ████ ของข้า... เจ้าไม่จำเป็นต้องบังคับตัวเองให้พูดในสิ่งที่เจ้าไม่อยากพูดอีกต่อไป\"\\n\"ข้ารู้แล้ว เป็นทรราชต้องคำสาปที่ดูหมิ่นจิตวิญญาณของเจ้า ทั้งยังกักขังไว้ในคุกหิน\"\\n\"อย่ากังวลไป ████ ของข้า... ข้าไม่เคยลืมคำสัญญาของข้าในตอนนั้นเลย\"\\n\"ไม่ว่าต้องแลกด้วยสิ่งไหน ข้าจะช่วยให้เจ้าออกมาจากโซ่ตรวนอันหนาวเย็นนิจนิรันดร์เอง\"\\n\"จนกว่าพวกเราจะกลับมารวมตัวกันในอ้อมกอดของเจ้าแห่งสายน้ำนับหมื่น ก็ไม่ต้องกังวลกับความทุกข์ยากและความโศกเศร้าอีกต่อไป\"\\n\"จนกว่าผีเสื้อสีเขียวจะร่ายรำได้อีกครา นำพาจิตวิญญาณของเราข้ามไปยังอีกฝั่งของมวลน้ำ\""
}