{
    "Costume340000_TH.txt": "บทเพลงและการเต้นของ Barbara นั้นมีไว้เพื่อช่วยเยียวยาจิตใจของผู้คน\\nแต่ในบางครั้ง Barbara ผู้สร้างรอยยิ้มให้กับทุกคนก็รู้สึกเหงาเช่นกัน\\nอยากไปช้อปปิ้งกับเพื่อนสนิท และใช้เวลาที่อบอุ่นกับครอบครัวเหมือนเด็กผู้หญิงทั่วไปในวัยเดียวกัน\\nความปรารถนาเล็ก ๆ เช่นนี้อาจเป็นเรื่องง่ายสำหรับคนอื่น แต่มันก็ค่อนข้างยากสำหรับเธอ\\n\\nในฐานะไอดอล เมื่อออกไปข้างนอกมักจะถูกรายล้อมไปด้วยแฟน ๆ ที่กระตือรือร้นมากเกินไปเสมอ\\nมันไม่ง่ายเลยที่จะมีเวลากลับบ้านไปหาครอบครัว ช่วงเวลาอันอบอุ่นที่ได้อยู่กับพ่อแม่ และพี่สาวมันช่างสั้นนัก\\nพี่สาวที่แสนดี มักจะงานยุ่ง และจะหมกมุ่นอยู่กับงานในหน้าที่ทุกครั้งที่ Barbara ต้องการบอกอะไรบางอย่าง แต่เธอมักจะพูดไม่ออกเพราะกองงานที่พี่สาวเธอมี\\n\\nความอ่อนล้าของพี่สาวนั้น แม้แต่ตัว Barbara เองก็รู้ดี\\nช่วยไม่ได้เพราะ Jean Gunnhildr เป็นรักษาการผู้บัญชาการของทุกคน\\n\"แต่ถ้าเป็นไปได้...ช่วยคืนพี่สาวให้ฉันได้ไหม?\"\\nเมื่อมองไปที่พี่สาวที่เหนื่อยล้า Barbara ได้แต่กระซิบกับตัวเองอย่างเงียบ ๆ\\n\\nเป็นตอนนั้นเองที่ Barbara ได้ยินข่าวลือเกี่ยวกับหมู่เกาะมหัศจรรย์\\nฤดูร้อนหมู่เกาะมหาสมุทร...นี่เป็นโอกาสที่ดีเลยไม่ใช่เหรอ?\\nในฤดูร้อนควรมีน้ำโซดาที่เย็นสดชื่น น้ำแข็งไสหวานเย็น หาดทรายสีทอง น้ำทะเลสีฟ้าคราม และผู้คนที่เล่นน้ำ\\nใช่แล้ว หาดทราย ทะเล! ก็แค่นั้นเอง\\n\\nต้องเตรียมของไปทะเลซะแล้วสิ\\nต้องเตรียมขนม ลูกอม... ใช่แล้ว ๆ นอกจากนี้ต้องเอาหมาล่าปลาแห้งไปด้วย เอาของทั้งหมดใส่ลงไปในถุงเป็ดน้อยสีเหลืองแสนน่ารัก♪\\nแล้วก็มีเสื้อผ้า! ต้องเอาชุดว่ายน้ำไปเปลี่ยน กระโปรงตัวนี้ก็ไม่เลว รองเท้าที่มีดอกไม้สีขาวประดับอยู่ก็น่ารักดีจัง♪\\nแถมมีโบผูกตรงอกเสื้อยิ่งเพิ่มความน่ารักขึ้นไปอีกว่าไหม?\\nLa - la la la la - la la♪ Barbara ฮัมเพลงอย่างมีความสุข\\n\\nแต่ว่า พี่สาวคงไม่มีเวลาเตรียมชุดว่ายน้ำสินะ?\\nยุ่งยากจัง แต่ก็ช่วยไม่ได้นะ\\n\"คุณ Lisa ว่างไหมคะ? อยากชวนคุณไปเลือกเสื้อผ้าด้วยกันหน่อยค่ะ\" Barbara ยิ้มพลางเคาะประตูห้องสมุด"
}