{
    "Book207_TH.txt": "บทนำ·ประวัติย่อของ Inazuma จากคำบอกเล่าของทานูกิ\\n\\nว่ากันว่าในอดีต สมัยที่มนุษย์ปุถุชนยังอ่อนแอ มีอายุขัยสั้น และยังไม่เคยข้ามมหาสมุทรมา Inazuma นั้นเป็นดินแดนของทานูกิ\\nทานูกิมีนิสัยขี้เกียจ จิตใจรวนเร ไม่เคยห่วงว่าวันพรุ่งนี้ของตัวเองจะเป็นยังไง และไม่เคยเก็บปัญหาไว้ให้ปวดสมองจนถึงวันรุ่งขึ้น ทำให้ตอนนั้น Inazuma เปรียบเสมือนสวนสนุกของทานูกิ ทุกๆ วันคืนงานเทศกาลที่แสนรื่นเริง\\n\\nอย่างน้อย คนเฒ่าคนแก่ของตระกูลทานูกิ ก็เล่ากันมาแบบนี้\\n\\nแต่พอพวกจิ้งจอกข้ามมหาสมุทรมา ก็ได้เปิดฉาก ทำสงครามกับตระกูลทานูกิเป็นเวลานับพันปี ทั้งสองฝ่ายได้รับความเสียหายหนัก แต่สุดท้ายแล้ว ก็ต้องหันมาเจรจากัน แม้ถึงตอนนี้ ทานูกิจะยังปากแข็ง ไม่เคยยอมรับว่าเป็นฝ่ายแพ้ แต่ก็ตัดต้น Thunder Sakura ที่มีขนาดใหญ่มโหฬารให้เผ่าจิ้งจอกไปแล้ว\\n\\nแต่อย่างไรเสีย จิ้งจอกก็เป็นสิ่งมีชีวิตที่กะล่อน และรวนเรไม่แพ้กัน เล่ากันว่าในสงครามนับพันปีครั้งนั้น ก็มีจิ้งจอก และทานูกิโชคร้ายจำนวนไม่น้อย ที่ผันเวียนเปลี่ยนแปลงกระบวนท่าการต่อสู้ของตัวเองจนตาลายเพราะวิชาแปลงร่างนี้ ลืมไปว่าตัวเองเป็นใคร และอยู่ฝ่ายใด\\n\\nดังนั้น จึงมีมนุษย์ปุถุชนที่ไร้ซึ่งความสามารถ กำเนิดเกิดขึ้นจากมอนสเตอร์ที่กำลังงงงวยเหล่านี้\\n\\nฉันได้ยินเรื่องเล่าแบบนี้มาจากเท็งงุ ที่ชอบขี้โม้น่ะ"
}