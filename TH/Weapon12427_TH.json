{
    "Weapon12427_TH.txt": "\\nเลื่อยโซ่ไฟฟ้าที่คนงานในอดีตชื่นชอบ ใช้สำหรับตัดกระดูกงูและท่อ\\nมีโครงสร้างที่เรียบง่ายและทนทาน ทำให้ง่ายต่อการบำรุงรักษาและเปลี่ยนชิ้นส่วน\\nจับที่จับให้แน่นด้วยมือทั้งสองข้าง จะสามารถตัดเหล็กแข็งได้\\nอาวุธที่ไร้เทียมทานนี้ ครั้งหนึ่งเคยเป็นสัญลักษณ์ของความก้าวหน้า\\n\\nต่อมา ด้วยการขยายตัวของเมือง Fontaine เงาทั้งหมดจึงค่อย ๆ ถูกแสงแห่งระเบียบขับออกไป\\nสาเหตุที่ท่อระบายน้ำสามารถกลายเป็น Fleuve Cendre ได้นั้น ส่วนใหญ่เป็นเพราะเครื่องมือที่สะดวกเช่นนี้\\nประชาชนของ Fleuve Cendre เชื่อว่า ต่อให้อาศัยอยู่ในเมืองใต้เมืองที่ไม่มีแสงแดดและสายฝน\\nแต่ด้วยความขยันหมั่นเพียรและความหนักแน่นอย่างไม่สิ้นสุด พวกเขาอาจได้รับทุนในการดำรงชีวิตอยู่บนพื้นผิว\\nหรือสามารถสร้าง \"ประเทศแห่งน้ำ\" ที่ตัวเองอาศัยอยู่ให้สวยงามราวกับโลกเบื้องบนได้\\n\\nเลื่อยโซ่ไฟฟ้านี้ไม่ได้ถูกห้ามใช้เหมือนกับอุปกรณ์อื่น ๆ อย่าง The Dockhand's Assistant หรือ Prospector's Drill\\nเพราะในการดำเนินการผลิตกลไกเครื่องลานในช่วงแรกนั้น มันยังคงมีบทบาทที่ไม่สามารถทดแทนได้\\nต่อมามีการสร้างโรงงานผลิตกลไกเครื่องลานที่ใหญ่ที่สุดในสถานที่ที่ปลอดภัยนอกเมือง\\nผู้ที่ชำนาญในการใช้งานมันก็ค่อย ๆ หายไปในกระแสแห่งความก้าวหน้า"
}