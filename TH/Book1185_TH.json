{
    "Book1185_TH.txt": "<center><color=#FF5E41FF>สร้างช่องทางการสื่อสารที่ปลอดภัยแล้ว...</color>\\n\\n<color=#FF5E41FF>กำลังอ่านข้อมูล...</color>\\n\\n<color=#00E1FFFF>ยืนยันสิทธิ์การเข้าถึงสำเร็จ นักวิจัย Grażyna ขอให้คุณมีวันที่ดีในโลกหลังวันสิ้นโลก</color></center>\\n\\nถึง: ผู้ดูแล R.M. Morozov\\n\\nยื่นเรื่องประเมินผลสุดท้ายเกี่ยวกับการชำระล้างมลพิษจาก Abyss ของพันธุ์พืชใหม่ (ต่อไปจะเรียกย่อ ๆ ว่าพืชทดลอง) โดยถือว่าจดหมายฉบับนี้เป็นคําขอส่วนตัวที่เป็นทางการที่สุดของฉัน\\n\\nหลังจากผ่านการทดลองควบคุมมาหลายเดือนก่อนหน้านี้ พวกเราก็ยืนยันแล้วว่าพืชทดลองแสดงประสิทธิภาพที่สูงมากในด้านการจัดการกับมลพิษจาก Abyss ที่มีความเข้มข้นสูงและของเสีย (...) ในพื้นที่ทดลองหมายเลข 2 ตัวอย่างได้ปิดกั้นมลพิษจากภัยพิบัติ Abyss จากนอกที่หลบภัยได้สำเร็จในช่วงเวลาสั้น ๆ และ<color=#00E1FFFF>สะท้อน</color>มันออกมาในรูปแบบ (...) ที่บริสุทธิ์ แล้วกำจัดมอนสเตอร์ที่ยากจะจัดการได้อย่างราบรื่น ไม่ต้องสงสัยเลยว่า นี่คือการค้นพบที่ไม่เคยมีมาก่อน ฉันต้องขอบคุณอย่างยิ่งสำหรับโอกาสที่คุณมอบให้พวกเรา นี่ก็เป็นความสำเร็จของคุณด้วยเหมือนกัน\\n\\nแต่ว่า ฉันก็ต้องรายงานคุณถึงความเสี่ยงร้ายแรงที่แฝงอยู่ในการทดลองที่คล้ายกัน อย่างที่ฉันได้ย้ำไปหลายครั้งก่อนหน้านี้ ทั้งสถานการณ์การรั่วไหลที่เกิดขึ้นจากมลพิษจากวันสิ้นโลก รวมถึงเหตุการณ์บาดเจ็บและเสียชีวิตของพนักงานที่เกิดขึ้นจากการหลบหนีของสัตว์ร้ายจาก Abyss ล้วนไม่อยู่ในขอบเขตที่พวกเราจะควบคุมได้ ในบรรดาเหยื่อครั้งก่อนยังมีเด็กที่อายุไม่ถึง (...) ขวบอยู่ด้วย\\n\\nฉันรู้ดี ว่าการจากไปของ Paiva ไม่ใช่โศกนาฏกรรมที่ท่านหวังว่าจะได้เห็น แล้วคุณก็พยายามช่วยเด็กคนนั้นอย่างสุดความสามารถแล้ว แต่ถ้าการทดลองคล้ายกันนี้ยังคงดำเนินต่อไป ความเสี่ยงในการรั่วไหลของมลพิษก็จะยิ่งรุนแรงขึ้นเรื่อย ๆ พวกเราต้องสร้างกำแพงสูงเพื่อแยกภัยพิบัติออกจากผู้คน ไม่ว่ายังไงก็ไม่ควรไปหยั่งเชิงขีดจำกัดของความมืดมิดนั้น... พูดตามตรง การจะดำเนินการทดลองต่อไปก็ไม่มีความหมายอะไรแล้ว ยกเว้นว่าเป้าหมายของคุณ (ขออนุญาตพูดแบบนี้) เป็นเพียงการปล่อยให้มอนสเตอร์จากนอกโลกหลั่งไหลเข้ามาในที่หลบภัยของพวกเรามากขึ้น\\n\\nด้วยเหตุผลที่กล่าวมาข้างต้น ฉันจะเป็นตัวแทนทีมวิจัยยื่นคำขอดังต่อไปนี้ :\\n\\nยุติการทดสอบขั้นต่อไปของระบบชำระล้างทั้งหมดทันที\\nกำจัดตัวอย่างทดลองสิ่งมีชีวิตจาก Abyss ที่พวกเราเก็บรักษาไว้ทั้งหมด แล้วยุติงานรวบรวมมอนสเตอร์ในทุกรูปแบบ\\n\\nโปรดอนุมัติโดยด่วน\\n\\nขอแสดงความนับถือ\\n<right>นักวิจัยระดับสูง G. Mykoluho</right>"
}