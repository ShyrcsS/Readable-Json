{
    "Weapon15410_TH.txt": "\\nธนูถูกทาสีเข้ม มันสามารถกลมกลืนไปกับค่ำคืนอันมืดมิดได้เป็นอย่างดี\\nเดิมทีมันเคยเป็นตัวเลือกแรกของเหล่าขุนนางในเกมการล่าของพวกเขา\\nแต่วันหนึ่งมันตกอยู่ในมือหัวขโมยที่ไม่เคยถูกจับได้\\n\\nคนที่ใช้มันยิงมงกุฎบนศีรษะของขุนนางอย่างเงียบ ๆ \\nเขาเคยใช้มันยิงบ่วงที่แน่นหนาขาด เคยยิงอาวุธของทหารที่ไล่ล่า\\nเขาเคยประกาศว่าจะนำแสงสว่างมาสู่ยุคมืด\\nและนำความยุติธรรม ความมั่งคั่ง และเสียงหัวเราะมาสู่ผู้ที่ถูกกดขี่\\n\\nในอดีต เขานำความยุติธรรม ความมั่งคั่ง และเสียงหัวเราะมาสู่ผู้ที่ถูกกดขี่ และความกลัว ความโกรธ และค่ำคืนที่นอนไม่หลับมาสู่ผู้มีอำนาจ\\nนำเสียงรอยเท้าที่เบาดุจเสียงฝนมาสู่ตรอกซอกซอย หลังคา และระเบียงในยามค่ำคืน และเสียงขับขานบทกวีในโรงเหล้าและจัตุรัส\\nครั้งหนึ่งเขาเคยมอบไพลินสีน้ำเงินสดใสที่แกะออกมาจากอาวุธของขุนนางให้กับแม่มดตาสีน้ำเงิน ผู้ที่ไล่ล่าคนเลวทรามด้วยหอกแหลม\\n\\nแต่จนถึงท้ายที่สุด เขาก็ไม่อาจทำให้แม่มดสาวผู้มีดวงตาสีน้ำเงินเยือกเย็นดุจไพลินที่เขามอบให้นั้นยิ้มได้\\nในที่สุด ใบหน้าที่งดงามราวดอกไม้ของแม่มดที่มองหาความตายนั้น ได้ถูกสลักด้วยตราของนักโทษ และได้หายไปจากนั้นเป็นต้นมา...\\nสุดท้าย หัวขโมยผู้มีเกียรติก็รับฟังคำแนะนำของพี่น้อง เขาละทิ้งคำสาบาน ล่องเรือไปในทะเลกว้างที่ไม่ได้เป็นสมบัติของใคร\\n\"บอกฉันที เธอยังจำบทเพลงของฉันได้ไหม? เธอยังจำตรอกซอกซอยที่มีกลิ่นไวน์ และบทเพลงที่ฉันร้องให้เธอฟังในตอนที่เธอไล่ล่าฉันได้ไหม?\"\\n"
}