{
    "Book1033_TH.txt": "รายงานการวิวัฒนาการย้อนกลับของลูกหลานมังกร\\n...\\nจากการทดลองและการทดสอบที่เกี่ยวข้อง เราได้ข้อสรุปดังนี้: การวิวัฒนาการย้อนกลับในอดีต ได้ส่งผลกระทบต่อความยืดหยุ่นของร่างกายลูกหลานมังกรเป็นอย่างมาก\\nในด้านหนึ่ง ลูกหลานมังกรที่ประสบภาวะวิวัฒนาการย้อนกลับ สามารถปรับตัวให้เข้ากับสภาพแวดล้อมที่มีความเสถียร หลังจากผ่านการเปลี่ยนแปลง (...) ได้\\nแต่อีกด้านหนึ่ง พลังที่ร่างกายสามารถแบกรับได้นั้นก็ไม่สามารถฟื้นคืนรูปลักษณ์เดิมผ่านทาง (... ) ได้ มีเพียงผ่านสายเลือดเท่านั้น... และหลังจากใช้สัญลักษณ์ที่เรียกว่า \"พรแห่งจ้าวอัคคี\" เพื่อคัดกรอง (...) และทำการดัดแปลงให้เป็นรุ่นที่ดีขึ้นและมีหลายรุ่นขึ้น...\\n...\\nผลการประเมินรายงาน:\\nบางทีอาจจะสามารถใช้วิธีนี้ เพื่อให้ลูกหลานมังกรที่สูญเสียสติปัญญา ได้รับสติปัญญากลับคืนมาก็ได้ แต่ว่าสิ่งที่ต้องแลกมานั้นก็หนักหนาเกินไป\\nอีกทั้งมันต้องใช้เวลานานเกินไป และในตอนนี้เพื่อนร่วมเผ่าพันธุ์ที่ถดถอยไปแล้วพวกนั้น ก็มีเพียงส่วนน้อยที่สามารถแบกรับพลังนี้ได้\\nปิดผนึกรายงานนี้ไว้แล้วกัน... แม้ว่าพวกเพื่อนร่วมเผ่าพันธุ์ที่ถดถอยเหล่านั้นจะ...\\nการทดลองแบบนี้มันโหดร้ายเกินไป\\n\\n\\n[ข้อความในบันทึกโฟลจิสตัน]\\nเวลาที่เขียน:\\nไม่ทราบ\\nเนื้อหาข้อความ:\\n...บางทีนี่อาจจะเป็นโอกาสที่ดี\\nขอแค่... ใช้การทดลองนี้ให้เป็นประโยชน์... ไม่แน่ว่าอาจจะสามารถทำลายพันธนาการแห่งโชคชะตาที่ (...) สร้างไว้ได้\\nโอ้ พี่ชาย ในช่วงเวลาอันยาวนานนี้ ความเป็นไปได้ของมนุษย์ที่ฉันตั้งตารอนั้น... จะเป็นเรื่องที่ถูกต้องหรือผิดพลาดกันแน่นะ...\\nอนาคตที่เคยฝากความหวังไว้ โลกที่เคยวางแผนไว้... หากมีลูกหลานของเผ่าพันธุ์เรา ที่ไปถึง \"ทางเลือกสุดท้าย\" นั้นได้จริง...\\nมันจะสามารถทดแทนช่วงเวลาอันเหี่ยวเฉาในอดีต และให้คำตอบสุดท้ายที่ฉันต้องการได้มั้ยนะ?"
}