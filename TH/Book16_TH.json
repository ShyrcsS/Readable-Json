{
    "Book16_TH.txt": "เพลงที่ 4:\\nCeli upa celi\\nSada shato lata\\nKuzi unu ya zido\\nUnu dada\\n\\nเพลงที่ร้องโดย Samachurl เมื่อดูจากการตอบสนองของหัวหน้าเผ่า บทเพลงนี้เหมือนจะเป็นเพลงที่มีความหมายลึกซึ้งบางอย่างในหมู่ชนเผ่า Hilichurl มันอาจจะดูไร้สาระในแง่ของวงการศึกษาหลักๆ และฉันเองก็ไม่ได้คิดจะท้าทายต่อกระแสมุมมองเหล่านั้น แต่ฉันก็รู้สึกเหลือเชื่อว่ายังมีนักปราชญ์ในหมู่ Hilichurl ที่ยังคงสร้างสิ่งที่สวยงามและลึกซึ้งได้ถึงเพียงนี้\\n\\nเพลงที่ 5:\\nNini movo muhe yoyo\\nNini movo mimi tomo\\nLata movo mosi yoyo\\nCeli movo celi yoyo\\n\\nคล้ายกันกับชาว Mondstadt เผ่าพันธุ์ที่บูชาสายลมของพวก Hilichurl เองก็ชอบที่ดื่มจนเมามาย พวกเขามักที่จะดื่มและร้องเพลงสรรเสริญเทพแห่งสายลมอย่างไม่จบไม่สิ้น บทกวีนี้เป็นบทกวีของ Samachurl ที่มักจะได้ยินเมื่อพวกเขาเมาได้ที่\\n\\nเพลงที่ 6:\\nUnu, unu\\nYaya ika kundala!\\nUnu, unu\\nMita dada ya dala?\\nUnu, unu\\nKuzi mita dada ye\\nMita dada-a-mimi\\n\\nบทสวดอังเคร่งครัดที่พวก Hilichurl ขับร้องในระหว่างพิธีบูชายัญ ในระหว่างที่ขับร้องกันนั้น Hilichurl จะเพิ่มเสียงเครื่องตีด้วยการใช้ไม้ฟาดไปที่ก้นของคนที่อ่อนแอที่สุดในเผ่า ทำให้เกิดเป็นเสียงดังเป็นจังหวะ นั่นต้องเจ็บมากแน่ ๆ\\n\\nเพลงที่ 7:\\nMimi movo\\nMimi sada\\nMimi domu\\nDomu upa\\nGusha dada\\n\\nดูเหมือนหลายเผ่าพันธุ์ของพวก Hilichurl จะมีธรรมเนียมในการแลกเปลี่ยนเพลงรอบกองไฟภายใต้แสงจันทร์ บทกวีนี้เป็นหนึ่งในบทเพลงรอบกองไฟเหล่านั้น ซึ่งเป็นบทเพลงสุดท้ายของหัวหน้า Hilichurl หลังจากบทกวีจบลงผู้เฒ่าเผ่าจะตะโกน \"nunu!\" สามครั้งซึ่งอาจหมายความว่า \"หลับ!\""
}