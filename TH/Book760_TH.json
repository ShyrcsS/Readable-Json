{
    "Book760_TH.txt": "...\\nส่วนที่ 17: การปรับเปลี่ยนการออกแบบกลไกการเดิน...\\nสรุป จากการทดสอบเครื่องต้นแบบเต็มระบบ เมื่อทำการขยายขนาดของมนุษย์จักรกลเครื่องลาน ในทางเทคนิคกลับดูไม่สมจริงเลย\\nหุ่นจักรกลรุ่นต้นแบบภายใต้เงื่อนไขในอุดมคตินั้น ต้องสามารถใช้การบนถนนในเมืองที่แข็งแรง ป่าไม้ที่มีพืชพรรณหนาแน่น ชายหาดริมทะเล ไปจนถึงบึงที่เฉอะแฉะได้\\nถ้าใช้สองขาของหุ่นจักรกล เดินเข้าไปในสภาพแวดล้อมที่ดินอ่อนนุ่ม หุ่นจักรกลรุ่นต้นแบบต้องพังแน่ ด้วยกำลังขนส่งของ Fontaine ในปัจจุบัน ย่อมไม่สามารถช่วยได้\\nปัญหานี้เกิดจากน้ำหนักของระบบพลังงานและระบบต่อสู้เกินกว่าที่คาดการณ์ไว้\\nปัจจุบันระบบพลังงานที่พอจะขับเคลื่อนจักรกลที่มีน้ำหนักเช่นนี้ได้ ยังคงอยู่ระหว่างการวิจัย จึงทำได้เพียงเชื่อมต่อพลังงานจากแกนกลางของจักรกลเครื่องลานที่ผลิตจำนวนมากหลาย ๆ กลุ่ม เพื่อให้ได้อัตราส่วนน้ำหนักค่อนข้างต่ำ\\nทว่าต่อให้เปลี่ยนเป็นระบบพลังงานที่ได้รับการปรับปรุงแล้ว น้ำหนักรวมของหุ่นจักรกลรุ่นต้นแบบก็ยังลดลงไปไม่เท่าไหร่\\nส่วนน้ำหนักของระบบต่อสู้กลับหนักยิ่งกว่า เพื่อรักษาความสามารถในการต่อสู้ให้ได้มาตรฐาน ขนาดและน้ำหนักของเกราะ อาวุธ และกระสุนจึงไม่สามารถลดลงได้ มิฉะนั้นหากดึงดันจะทำ เกรงว่าจะรักษามาตรฐานไว้ไม่ได้\\nด้วยเหตุนี้การใช้โครงสร้างล้อหลายชุด หรือใช้ \"กลไกการเดินแบบสายพาน\" ที่กลุ่มวิจัยอีกกลุ่มกำลังออกแบบอยู่ จึงมีความเป็นไปได้มากกว่าดีไซน์แบบสองขาอย่างมาก\\nถ้าใช้สายพานกว้าง ๆ หุ่นจักรกลรุ่นต้นแบบจะสามารถตะลุยผ่านสภาพภูมิประเทศที่เลวร้ายต่าง ๆ โดยที่ยังรักษาประสิทธิภาพการต่อสู้สูงสุดไว้ได้\\nขณะเดียวกัน การทดสอบเครื่องต้นแบบเต็มระบบก็พิสูจน์ทฤษฎีพื้นฐานได้อย่างหนึ่ง:\\n\"จักรกลประดิษฐ์ทั้งหมด และพารามิเตอร์หลักของอุปกรณ์ล้วนมีน้ำหนัก เมื่อเลือกใช้ชิ้นส่วนอย่างเหมาะสม น้ำหนักจะก่อให้เกิดพลังรบได้ ดังนั้นขณะออกแบบจักรกล ต้องคำนึงถึงน้ำหนักเป็นลำดับแรก\"\\nผลที่ได้จากการต่อยอดทฤษฎี ทีมโครงการของเราจะทำรายงานนำเสนอในงานแถลงข่าว\\n..."
}