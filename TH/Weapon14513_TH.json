{
    "Weapon14513_TH.txt": "\\nวิถีไหลเวียนแห่งเงินตรา เป็นสัญลักษณ์แห่งสายเลือดที่เวียนไปในโลกา\\nนานาชีวิตล่องลอยและจมอยู่ท่ามกลางกระแสเลือด กระทั่งถูกพัดพาและกลืนกินไป\\nแน่นอนว่าทุกสิ่งควรจะเป็นความสำเร็จของ \"มนุษย์\" เรา\\nเหมือนกับที่ตัวเลขและคณิตศาสตร์ ที่เกิดขึ้นเพื่อการคำนวณจำนวนเงิน\\nมีตัวอักษรที่เขียนเพื่ออ้างอิง และมีกฎเกณฑ์ในการวางกรอบเงินที่เปลี่ยนมือ\\n\\n\"มนุษย์\" ควรจะเป็นนายของเงิน ไม่ใช่ทาสของมัน\\nเช่นเดียวกับหัวใจทองคำ ที่ควรสั่นไหวตามโลกของ \"มนุษย์\"\\nแน่นอนว่าไม่มีผู้ใดเป็นเจ้าของเงินที่แท้จริง\\nสุดท้ายแล้ว มันเพียงแค่อาศัยมือของ \"มนุษย์\"\\nเพื่อไหลจากมุมหนึ่งของโลก ไปยังจุดสิ้นสุดของกาลเวลาเท่านั้น\\n\\nนี่จึงเป็นสิ่งที่เข้าใจยากที่สุดสำหรับใครบางคน\\nสิ่งที่เรียกว่า \"มุมหนึ่งของโลก\" ถูกเลือกและกำหนดไว้แล้วจริง ๆ\\nและเป็นสิ่งที่ยากจะยอมรับได้ที่สุดสำหรับใครบางคน\\nผลงานอันยิ่งใหญ่ที่ควรจะเป็นของ \"มนุษย์\" เรา\\nกลับถูกกล่าวอ้างและผูกมัดด้วยสิ่งที่เรียกว่า \"เทพ\"\\nนี่จึงเป็นเหตุผลที่พวกเราต้องเข้ามาแทนที่:\\nในเมื่อหัวใจของเงินตราถูก \"เทพ\" ต่างแดนยึดครองไป\\nและพวกเขาก็จะสามารถทำให้ทุกคนเป็นทาสได้ตามต้องการ\\nแม้ไม่อาจเป็นนายแห่งหัวใจทองคำ\\nแต่ทุกคนก็ควรสามารถควบคุมเงินได้อย่างเท่าเทียม\\n\\n\"พูดแบบนี้คุณคงจะจินตนาการไม่ออกสินะ งั้นฉันขอแสดงให้ดูก็แล้วกัน\"\\n\"ก่อนอื่นคือการสร้างสกุลเงินใหม่ขึ้นมา เพื่อแทนที่การพึ่งพา Mora\"\\n\"ส่วนเรื่องทำเล ก็เป็นเศรษฐกิจขนาดเล็กที่แยกจากเศรษฐกิจของโลกนี้\"\\n\"ฉันได้พบกับประเทศหนึ่ง ที่เทพเจ้ามีอำนาจมากเกินไป\"\\n\"การแทรกซึมเข้าไปน่าจะไม่ได้ใช้เวลามากมาย\"\\n\\n\"จะให้ชื่ออะไรดีนะ... ฉันก็ไม่ชอบตั้งชื่อซะด้วยสิ อ๋อ เอางี้ละกัน\"\\n\"เพื่อเป็นการระลึกถึงที่ท่านอนุมัติการทดสอบของฉัน งั้นเรียกมันว่า 'คูปองสวัสดิการ' ก็แล้วกัน\"\\n\\nผู้สังเกตการณ์ที่ทำจากจักรกลแม่นยำสูงส่งเสียงอื้ออึง และสังเกตกระแสทองคำของประเทศเล็ก ๆ นี้\\nคอยบันทึกทุกเงินตราที่เปลี่ยนมืออย่างไม่เหน็ดเหนื่อย ทุกคนเก็บออมและใช้จ่ายสุรุ่ยสุร่าย\\nทุกมูลค่าที่เพิ่มขึ้นหรือลดลง และจำนวนครั้งของแต่ละสกุลเงินจะหมุนเวียนในช่วงเวลาที่กำหนด\\nกฎหมายหนึ่งเดียวคือกฎหมายส่วนตัวของผู้สะสม และการลงโทษเพียงอย่างเดียว คือความยากจนหรือความตาย\\nไม่ว่าจะเป็นการครอบงำเพื่อผลประโยชน์ หรือครอบงำเพื่อตรากตรำจนตัวตาย แต่กฎเกณฑ์ย่อมยุติธรรมเสมอ\\n\\nด้วยเหตุนี้ มนุษย์จึงอยู่เคียงข้างเหล่าทวยเทพ ด้วยความทะเยอทะยานและความมั่งคั่งของตนเอง\\nและผู้ที่อ่อนแอที่สูญเสียทุกสิ่งทุกอย่างในการแข่งขัน จะถูกกระแสแห่งโลกมนุษย์กลืนกิน\\nไม่มีพลังเทพเข้ามาแทรกแซงเพื่อปกปิดอำนาจของคนรวยจากคนจนอีกต่อไป\\nและไม่มีความมั่งคั่งจากเทพที่จะหลั่งไหลเข้ามา เพื่อรักษาศักดิ์ศรีของคนจนจากเท้าคนรวยอีกต่อไป"
}