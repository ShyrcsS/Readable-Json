{
    "Relic15018_2_TH.txt": "\\n\"สิ่งที่เรียกว่า \"มนุษย์\" มันก็เป็นเพียงเครื่องจักรที่มีความซับซ้อนเท่านั้นแหละ\"\\nในสวนแห่งความรอบรู้ ชายหนุ่มผู้หนึ่งได้เอ่ยขึ้นมา\\nถ้าถอดชิ้นส่วนบางอันออกมา และปรับปรุงแก้ไขบางอย่าง\\nงั้นประสิทธิภาพของเครื่องจักรนี้ก็จะเพิ่มขึ้นเป็นอย่างมาก\\nไม่ว่าจะมีวิชั่นหรือไม่ ไม่ว่าจะมีร่างกายหรือทักษะการต่อสู้แบบไหน\\n\"มนุษย์ที่ถูกปรับแต่ง\" น่าจะสามารถแสดงพลังออกมาได้อย่างที่คาดไม่ถึง...\\n\\nต่อให้ต้องถูกลดระดับเป็น \"ปีศาจร้าย\" ที่ต้องถูกขับไล่จากจิตวิญญาณของผู้แสวงหาความรู้ไปตลอดกาล\\nชายหนุ่มได้จดความคิดของเขาลงบนขอบหน้าบันทึกการวิจัยของเขา: \\nI. สมมุติฐานถูกต้อง: หากศึกษาตามรูปแบบของสถาบัน การวิจัยจะไม่มีความคืบหน้า\\nII. อย่างไรก็ตาม การถูกขับไล่ก็ยังเป็นการสูญเสียที่ยิ่งใหญ่ เพราะต้องทำการวิจัยในสภาพแวดล้อมที่เหมาะสม\\n\\nตามข่าวลือของพวก \"นอกรีต\" Fatui คนแรกที่พบเขา...\\n\\n\"แค่ \"มนุษย์ที่ถูกปรับแต่ง\" เท่านั้นเองเหรอ? ถ้าประเทศของคุณสามารถสรรหาวัสดุมาให้ฉันได้ และให้เวลาที่เพียงพอ แม้แต่สิ่งที่พวกคุณเรียกว่า \"เทพเจ้า\" ฉันก็สร้างขึ้นมาได้ จะเอามั้ยล่ะ?\"\\nท่ามกลางทะเลทรายที่ร้อนระอุ และพร่างพราวราวกับทองคำ เขามองไปยังผู้ส่งสาสน์ของ Snezhnaya อย่างใคร่รู้:\\nคุณจะคิดว่าฉันเป็น \"สัตว์ประหลาด\" หรือ \"คนบ้า\" เหมือนพวกคนที่สถาบันเรียกกันรึเปล่า?\\nหรือจะขับไล่ฉันด้วยกระบองไม้และคราดเหมือนกับคนในบ้านเกิดของฉัน...\\n\\nแต่ว่า...\\n\"ดีมาก งั้นเราก็เป็นเพื่อนกันแล้วนะ\"\\n\"ส่วนฉายาของนาย เอาแบบนี้เป็นไง——\"\\nเนื่องจากฉายาที่ตั้งให้กับเขานั้นฟังดูน่าขันเกินไป ชายหนุ่มจึงอดไม่ได้ที่จะหัวเราะออกมาดัง ๆ ด้วยความประหลาดใจ"
}