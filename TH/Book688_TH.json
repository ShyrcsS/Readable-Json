{
    "Book688_TH.txt": "ในคู่มือเล่มนี้ได้รวบรวมปัญหาที่พบบ่อย และวิธีจัดการเหตุฉุกเฉินเอาไว้ หากพบปัญหาที่ไม่มีอยู่ในคู่มือ โปรดรีบติดต่อนักวิจัยระดับสูง Bravais ทันที\\n\\nประเภทข้อผิดพลาดที่พบได้ทั่วไปมีดังนี้\\nพลังงานไม่เพียงพอ:\\nข้อผิดพลาดประเภทนี้มักเกิดจากแรงดันท่อไม่เพียงพอ โดยเฉพาะผนังด้านนอกของท่อหรือมีตัวชี้วัดก๊าซรั่วออกจากวาล์ว วิธีการจัดการที่แนะนำคือการปรับวาล์วโดยการหมุนวงล้อจนกว่าวาล์วตัวชี้วัดก๊าซจะไม่รั่วไหล\\nระบบโอเวอร์ฮีท:\\nปัญหาประเภทนี้บ่งชี้ว่าอุปกรณ์ตีขึ้นรูปมีอุณหภูมิสูงเกินไป หากเป็นแบบนี้ ระบบจะค่อนข้างเสี่ยง ต้องรีบจัดการโดยเร็ว วิธีจัดการที่แนะนำคือ ลดอุณหภูมิของปล่องระบายความร้อนที่ด้านหน้าของอุปกรณ์ตีขึ้นรูป และเปิดกระบวนการทำความเย็นเพื่อระบายความร้อน\\nน้ำเข้าระบบ:\\nหากพบข้อผิดพลาดประเภทนี้ ควรหยุดกระบวนการตีขึ้นรูป และตรวจสอบรอยรั่วเพื่อหลีกเลี่ยงปัญหาดังกล่าว หากมีความจำเป็นฉุกเฉิน สามารถเปิดใช้งานฟังก์ชันระบายน้ำฉุกเฉิน เพื่อแก้ไขปัญหาน้ำเข้าโดยไม่คาดคิดได้ชั่วคราว\\nท่อระบายน้ำอุดตันกะทันหัน: \\nปกติปัญหาประเภทนี้จะเกิดจากการมีสิ่งแปลกปลอมเข้าไปอุดตันท่อระบายน้ำ เมื่อเกิดปัญหาประเภทนี้ แค่ทำการตรวจสอบและเคลียร์ท่อระบายน้ำก็ใช้ได้แล้ว\\n\\nบันทึกการแจ้งซ่อมและการตอบกลับ:\\n...\\nแจ้งซ่อม: \"มีการรั่วไหลบนพื้นดินบริเวณปากทางสูบน้ำของระบบระบายความร้อนที่อยู่ด้านล่างอุปกรณ์ตีขึ้นรูป หวังว่าจะรีบซ่อมในทันที\"\\nผลการดำเนินการ: \"ตอนนี้ทำการปิดปากทางสูบน้ำไว้ชั่วคราว เพื่อป้องกันน้ำเข้า เพราะการใช้งานระบบระบายความร้อนจะเสี่ยงให้เกิดการไหลย้อน ดังนั้นก่อนที่จะใช้แผนจัดการอย่างเป็นทางการ จึงต้องหยุดใช้งานระบบระบายความร้อนไว้ก่อน\""
}