{
    "Costume340007_TH.txt": "ในช่วงสามเดือนที่ผ่านมา Amber มีความคิดเห็นบางอย่างเกี่ยวกับ Wolfhook ในระหว่างที่ทำการลาดตระเวน เครื่องแบบและถุงน่องของเธอโดนผลไม้ที่แหลมคมบาดจนฉีกขาด และช่วงนี้เธอก็ยุ่งเกินกว่าจะหาเวลาไปทำงานเย็บปัก\\nเดิมทีฝ่ายโลจิสติกส์ของกองอัศวินแห่ง Favonius ได้ส่งชุดที่เหมือนกันให้เธอสามชุดเพื่อให้ใช้ทดแทนกัน พอเสียหายไปชุดนึงก็ไม่ใช่ปัญหาใหญ่อะไร แต่ว่า Amber ทะนุถนอมเครื่องแบบทั้งสามชุดของเธอมาก ไม่ว่าชุดไหนเสียหาย เธอก็รู้สึกเสียใจทั้งนั้น\\nแม้แต่ Baron Bunny ของฉัน ยังได้รับการออกแบบตามสีของเครื่องแบบพวกนี้ด้วยนะ! Amber คิดอย่างเศร้าใจ\\n\\nหลังจากสิ้นสุดภารกิจแล้ว Amber จึงตามหาเข็มและด้ายเพื่อทำการเย็บปะซ่อมแซมรอยขาด แต่น่าเสียดายที่ไม่ว่าฝีมือของเธอจะชำนาญแค่ไหน ก็ยังมีร่องรอยการซ่อมหลงเหลืออยู่บนผ้าอยู่ดี\\nแต่พอผ่านมาแค่ครึ่งเดือน Amber ก็ได้รับเครื่องแบบใหม่ในการประชุมสิ้นปีของกองอัศวินแห่ง Favonius\\nมันดูเป็นทางการกว่าเดิม การออกแบบก็สวยงามกว่า และดูแล้วเหมือนจะไม่ฉีกขาดเสียหายง่าย ๆ อีกด้วย!\\nHertha หัวหน้าผู้รับผิดชอบด้านโลจิสติกส์พูดเอาไว้แบบนี้: \"ขอเป็นตัวแทนของกองอัศวินแห่ง Favonius มอบชุดใหม่นี้ให้กับอัศวินลาดตระเวนเพียงหนึ่งเดียวของเรา! ขอบคุณอย่างมากสำหรับความพยายามอย่างต่อเนื่องของคุณ\""
}