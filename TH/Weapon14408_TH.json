{
    "Weapon14408_TH.txt": "\\nสื่อเวทที่สร้างขึ้นจากหิน Blackstone ที่หายาก เมื่อถือขึ้นมาจะเปล่งแสง เมื่อหมุนมีพลังขับไล่วิญญาณร้าย\\nแกนกลางของสื่อเวทเป็นวงกลม ใจกลางคืออำพันหยกสีแดงดุจพระจันทร์สีเลือด บางครั้งเต็มดวงบางครั้งเป็นเสี้ยว บางครั้งสว่างบางครั้งมืดมิด\\n\\nเทือกเขา Tianheng ได้รวมสิ่งดี ๆ สองอย่างไว้ด้วยกัน แนวหินทั้งหลายเป็นแหล่งรวมของหยกสีสันสดใส อาณาจักรใต้การปกครองของราชาแห่งหินนั้นอุดมไปด้วยแร่ต่าง ๆ\\nสิ่งที่มากับการขุดเหมืองคือ พื้นที่ล้อมรอบภูเขา Tianheng ก็โดนขุดไปจดหมด กำให้เกิดอุโมงค์เข้าเหมืองในทุกทิศทาง หนึ่งในอุโมงค์นั้นลึกลงไปจนถึงใจกลางโลก\\nอย่างไรก็ตาม เมื่อถึงเวลาหนึ่งพื้นที่แห่งนี้ก็ไม่นิ่งสงบอีกต่อไป หลังเกิดเสียงคำรามของพื้นดิน ภูเขาหินก็เริ่มสั่นสะเทือน และถ้ำต่าง ๆ ก็ถล่มลงในที่สุด\\nลึกลงไปใต้พื้นโลกได้ฝังวิญญาณอันโศกเศร้าที่ได้เสียชีวิตลง ณ ที่แห่งนี้ ในยามค่ำคืนจะได้ยินเสียงคร่ำครวญของพวกเขาอยู่เป็นประจำ\\n\\nจนอยู่มาวันหนึ่ง มีแขกผู้หนึ่งจากภูเขา Qingce มาเยือน\\nเขาใส่ชุดคลุมแขนยาวสีขาว เขาเรียกตัวเองว่าเป็นนักเล่นแร่แปรธาตุที่ตระเวนไปทั่วแดน มาตามหาคนตระกูล Yun และ Han ที่ Liyue\\nหญิงสาวช่างตีเหล็กจากตระกูล Yun เคยไปพักอยู่ที่หมู่บ้าน Qingce Village ส่งให้คนรีบมาตามตัว Han Ce บุตรชายของ Han Wu ช่างฝีมือผู้เลื่องชื่อ\\nนักเล่นแร่แปรธาตุได้เล่าว่า ในอดีตทั้งสองท่านได้สรรค์สร้างสื่อเวทชั้นเลิศให้แก่นักเล่นแร่แปรธาตุ\\nทุกวันนี้ดินแดน Liyue ไม่สงบ เหล่านักเล่นแร่แปรธาตุจึงตั้งใจนำอำพันหยกสีเลือดหีบหนึ่งมามอบให้ เพื่อหวังว่าจะช่วยทุกคนให้ผ่านช่วงเวลาที่ยากลำบากนี้ไปได้\\n\\nทั้งสองคนรีบจุดเตาเพื่อสร้างสื่อเวทชิ้นหนึ่งขึ้นมาจาก Blackstone และฝังหยกสีเลือดลงในนั้น\\nหยกสีเลือดตอบสนองต่อชีพจรโลก ลำแสงสีแดงราวกับเลือดบางจังหวะส่องสว่าง บางจังหวะหม่นแสง เป็นสัญญาณเตือนถึงความเปลี่ยนแปลงที่จะมาถึงในไม่ช้า\\nดังดาวนำทาง มันได้ชี้ทางให้ผู้คนหลบหลีกผืนดินถล่มอันเกรี้ยวกราด สื่อเวทนี้ได้ถูกแจกจ่ายให้ผู้คนด้านล่างภูเขา Tianheng\\nสุดท้าย เมื่อผืนดินกลับมาสงบอีกครั้ง Blackcliff Agate และหยกสีเลือดก็ค่อยๆจางหายไปเหมือนกับความพิโรธของใจกลางโลกที่สงบลง\\n\\n"
}