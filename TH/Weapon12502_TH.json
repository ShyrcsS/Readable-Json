{
    "Weapon12502_TH.txt": "\\nเป็นที่รู้จักในฐานะอัศวินแห่ง Boreas การเดินทางของเขาสิ้นสุดลงในเมืองของเทพแห่งสายลม\\nผู้ที่ติดตามสายลมจะดึงดูดซึ่งกันและกัน อิสรภาพในท้ายที่สุดแล้วก็แค่ความลังเล\\n\\nในตอนที่อัศวินเดินทางเข้าสู่เมือง เหล่าเพื่อนพ้องอัศวินกล่าวอำลาเขาอย่างเงียบ ๆ อยู่บนเขาที่ไกลออกไป\\nหมาป่าดื้อดึงที่เกลียดกำแพงและกลิ่นของแสงไฟยังคงต้องการทุ่งกว้างใหญ่\\n\\nอัศวินแห่ง Boreas กักขังตัวเองในเมืองด้วยหัวใจแห่งอิสรภาพตลอดกาล\\nหมาป่าที่มากับสายลมเตร็ดเตร่อยู่ในป่านอกเมืองอย่างอิสรเสรี แต่หัวใจกลับอยู่ในมือของอัศวิน\\n\\nอัศวินออกไปเพื่อล่าอสูรอีกครั้ง หมาป่าก็ตามกลิ่นของการต่อสู้ไปล่ากับเขาด้วย\\nหมาป่าผู้โดดเดี่ยวและอัศวินนั้นต่างรู้ใจซึ่งกันและกัน เข้าออกพร้อมกันราวกับเป็นร่างเดียว\\n\\nแม้ว่าหมาป่าและอัศวินจะแยกกันไม่ออก แต่อายุของสัตว์ร้ายนั้นก็ไม่ได้ยืนยาว\\nในตอนสุดท้ายอัศวินแห่ง Boreas ได้ฝังหมาป่าในชนบทห่างไกลจากเมืองโดยใช้ดาบของเขาเป็นหลุมศพ\\nจากนั้นอัศวินก็บอกลาความแออัดในเมืองและออกไปอยู่อย่างอิสระเหมือนหมาป่าผู้โดดเดี่ยว\\n\\nและวิญญาณอมตะของหมาป่าอยู่ที่นี่ไปตลอดกาล\\nปกป้องดินแดนอันเขียวขจีที่เคยได้รับการปกป้องจากอัศวิน\\n"
}