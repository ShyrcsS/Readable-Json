{
    "Weapon14427_TH.txt": "\\nฉันมักจะได้ยินผู้คนร้องเพลง และได้ยินผู้คนพูดคุย\\nในช่วงเวลาที่ผู้คนมารวมตัวกัน ในงานเลี้ยงที่แสนรื่นเริงนี้\\nความปรารถนาของฉันกระตุ้นให้ฉัน ร้องเพลงใหม่ให้พวกเธอฟัง:\\nฉันจะดีดสายพิณ และร่ายบทกวีของฉัน\\nฉันจะเริ่มร้องเพลงของฉัน และเริ่มเล่าเรื่องราวของฉัน\\nเพื่อบอกเล่าถึงบรรพบุรุษโบราณ Tupac ยักษ์ผู้กล้าหาญ\\n...\\nTenoch ในวัยหนุ่มเลือดร้อนได้ยินแบบนี้ก็หัวร้อนขึ้นมาทันที\\nเหมือนจระเข้ที่ดุร้าย เหมือนกวางสีน้ำตาลที่เย่อหยิ่ง\\nเขาจะเงื้อไม้ยาวท่อนนั้นขึ้น และจะพูดกับ Tupac ว่า:\\nทำไมเจ้าถึงมาที่ทะเล แล้วทำไมเจ้าถึงเหยียบคลื่น?\\nบรรพบุรุษของพวกเจ้า Uenuku ยังไม่กล้าทำอะไรบ้าระห่ำแบบนี้เลย\\nถ้าเจ้ากล้าขัดขวางข้าละก็ ข้าจะจัดการเจ้าแล้วจับยัดใส่ไส้ปลาซะ!\\n\\nTupac ที่แข็งแกร่งกำยำดุจภูผา พอได้ยินประโยคนี้ก็หัวเราะลั่น\\nเหมือนแรดที่ดุร้าย เหมือนนกอีมูที่แข็งแกร่ง\\nเขาคว้าถ้วยทรงเขาแหลมนั้นไว้แน่น และพูดกับ Tenoch ว่า:\\nคนตัวเล็กอ่อนแออย่างเจ้า จะทำร้ายข้าได้อย่างไร?\\nถ้วยทรงเขาแหลมนี้ควรจะเป็นของข้า เป็นของพวกพ้องในบ้านเกิดของข้า\\nถ้าเจ้าริอ่านคิดจะขโมยมันไปละก็ มาประลองกับข้าก่อน!\\n\\nTupac ผู้แข็งแกร่งดุจขุนเขา เป็นวีรบุรุษเช่นนี้มาโดยตลอด:\\nครั้งหนึ่งเขาเคยหักภูเขาด้วยมือเปล่า เพราะความโกรธชั่ววูบ\\nจากนั้นก็แทงหินลงพื้นดิน เพื่อให้น้ำพุร้อนพวยพุ่งออกมาจากในดิน\\n(สถานที่ที่พวกเธอเห็นอยู่ตอนนี้ คือบ่อน้ำพุร้อนที่ตั้งอยู่ทางตะวันตกเฉียงใต้\\nนี่ก็คือมรดกที่เขาทิ้งไว้ในตอนนั้น และยังคงอยู่มาจนถึงทุกวันนี้)\\nเขาเคยออกทะเลเพียงลำพัง เพื่อต่อสู้กับวาฬยักษ์ที่มีสองหาง\\nเขาหักเขี้ยวของอสูรร้าย และพกมันติดตัวไว้ตลอดเวลา\\nหัวใจของเขาทั้งร้อนแรงและดิบเถื่อน เหมือนกันธารน้ำพุที่ไหลรินในยามนั้น\\nTenoch ที่อยู่ในวัยหนุ่มเลือดร้อน จะดึงดูดสายตาของเขาได้อย่างไร?\\n...\\nTupac ผู้แข็งแกร่งราวกับขุนเขา นึกถึงเหตุการณ์เมื่อหลายสิบปีก่อน\\nในระหว่างที่ต่อสู้กับ Tenoch เพื่อแย่งชิงถ้วยกับเขานั้น\\nเขาได้เอ่ยคำพูดนี้ออกมา ต่อหน้าจ้าวแห่งเปลวเพลิง\\nTupac ผู้แข็งแกร่งราวกับขุนเขา จะมอบถ้วยใบนั้นให้\\nเขาอยากจะมอบถ้วยใบนั้น เพื่อให้ความหวังสุดท้ายปรากฏขึ้น\\nและเพื่อให้ความหวังสุดท้ายปรากฏขึ้น เขาจึงถือเปลวไฟเอาไว้\\nเขาถือเปลวไฟนั้นไว้ ตราบจนลมหายใจสุดท้ายของเขา\\nเขาไม่เคยผิดต่อคำสาบาน จวบจนลมหายใจสุดท้ายของเขาหมดลง\\n...\\nเรื่องราวของฉันจบลงแต่เพียงเท่านี้ ขอให้คนหนุ่มสาวทั้งหลายจำไว้ให้ดี\\nจดจำคำพูดของฉัน จดจำตำนานของคนโบราณ\\nพ่อของฉันเคยขับขาน ท่ามกลางสายลมทะเลสีทอง\\nแม่ของฉันก็เคยสอนเอาไว้ ตอนนั้นฉันยังอ่อนหัดและโง่เขลา\\nช่วงเวลาแห่งความมืดมิดได้ผ่านพ้นไปนานแล้ว ตอนนี้ภัยพิบัติได้สงบลงแล้ว\\nเสียงเพลงขับขานอยู่เหนือน้ำพุตลอดเวลา ใต้ฟ้ายามพลบค่ำนั้นมีงานเลี้ยงเสมอ\\nแต่หนุ่มสาวรุ่นใหม่เอ๋ย จงอย่าลืมคำเตือนนี้:\\nมีเพียงสองสิ่งนี้ที่ไม่อาจละทิ้งได้ นั่นคือ ความสามัคคีและคำสัญญา"
}