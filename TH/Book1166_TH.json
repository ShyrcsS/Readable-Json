{
    "Book1166_TH.txt": "วันที่ ■ เดือน ■ ผลการจัดสรรหน่วยออกมาแล้ว บางทีโชคชะตาอาจเป็นสิ่งที่สมดุลอยู่เสมอ ฉันไม่ได้เข้าร่วมหน่วยแนวหน้าของผู้เฝ้าประภาคารตามที่หวังไว้ แต่กลับถูกจัดให้เป็นสมาชิกหน่วยสนับสนุนที่ประจำการอยู่ที่ Wasteland คิดดูแล้วก็สมเหตุสมผล การที่คะแนนการทดสอบของฉันทำให้ได้เข้าร่วมกับทีมผู้เฝ้าประภาคารก็นับว่าไม่ธรรมดาแล้ว ฉันไม่ควรจะโลภไปมากกว่านี้ วันนี้ฉันได้พบกับหัวหน้าและเพื่อนร่วมทีมเป็นครั้งแรก หัวหน้า Asepov เป็นคนเคร่งขรึมไม่ค่อยพูด เขาเพียงอธิบายหน้าที่ของหน่วยสนับสนุนแบบคร่าว ๆ แล้วตบไหล้ฉันเบาก่อนจะไปเข้าเวรยาม แรงมือของเขาหนักมากจนฉันแทบยืนไม่อยู่; Chinov เป็นคนร่าเริง เขาลากฉันไปดื่มเหล้าข้าง ๆ กองไฟ ฉันได้ผ่านค่ำคืนที่พอจะเรียกว่ามีความสุขมาได้; Schonovich ผอมเหมือนแท่งเหล็ก ได้ยินว่าเคยเป็นกวี Chinov บอกว่าความฝันของเขาคือการเขียนบทกวีเกี่ยวกับการรบที่ยิ่งใหญ่ จึงมาเป็นผู้เฝ้าประภาคาร พูดตามตรง เขาเป็นคนประหลาดจริง ๆ; Patolichev เข้ามาพร้อมกับฉัน เขาดูเหมือนจะหงอยเหงาอยู่บ้าง ไม่รู้ว่าสาเหตุที่เป็นแบบนั้นจะเหมือนกับฉันรึเปล่า?"
}