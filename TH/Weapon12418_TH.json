{
    "Weapon12418_TH.txt": "\\nรูปร่างของดอก Windblume นั้นได้ค่อย ๆ เลือนหายไปท่ามกลางสายลมที่พัดผ่านตลอดช่วงเวลานานหลายปี\\nในช่วงเวลาแห่งความสงบสุขนี้ ชื่อของมันนั้นมีความหมายแฝงของความรักและความปลื้มปีติยินดี\\nบางครั้งแม้แต่กับอาวุธเหล็กที่บ่งบอกถึงการพิชิตและชัยชนะ\\nก็อาจประดับด้วยดอกไม้ ตามความต้องการของผู้สั่งทำหรือผู้ผลิต\\nดาบเล่มนี้ดูเหมือนจะเป็นอาวุธที่ทำขึ้นเพื่อความต้องการของใครบางคน\\n\\n\"เหล็กไม่อาจตัดมันได้ และกำแพงหินของเรือนจำก็ไม่สามารถขังมันได้\"\\n\"สายลมย่อมไม่หวั่นเกรงต่ออนาคต และยังคงพัดพาสู่วันพรุ่งนี้\"\\nคนเลี้ยงแกะนิรนามที่ไม่ได้เป็นสมาชิกของคริสตจักรเล่าเรื่องลมอย่างเงียบ ๆ\\nมอบ \"ดอกไม้\" ให้แก่ผู้ฟังที่ยังพอมีแสงประกายในดวงตา\\n\\nหากชนชั้นสูงลืมสิ้นคำสาบานเดิม หากความเงียบงันอันไร้ประโยชน์เข้าครอบงำ\\nหากหลักการแห่งสายเลือดขัดแย้งกับกระแสลม ตำนานแห่งดอกไม้และพืชพรรณก็กลายเป็นเรื่องต้องห้าม\\nในยุคนั้น มีดอกไม้มากมายบานสะพรั่งในที่ที่ผู้คนไม่อยากมองเห็น\\nแม้ว่าสุดท้ายแล้วมันจะปลิวหายไป แต่กลับทิ้งร่องรอยความสดใสชั่วขณะไว้ในโลกหม่นสีเทา\\n\\n\"ใต้ร่มเงาของหอคอยแห่งอดีต บนท้องถนนในปัจจุบัน\"\\n\"ดอกไม้จะบานสะพรั่งด้วยแสงไฟน้อย ๆ ตามหลืบซอกมุมเล็ก ๆ\"\\nคนเลี้ยงแกะนิรนามที่ไม่ได้เข้าวังเล่าเรื่องดอกไม้อย่างเงียบ ๆ\\n\\nเขาบอกว่า: ตอนนี้ \"เทศกาล Ludi Harpastum\" ถูกชนชั้นสูงช่วงชิงไปแล้ว\\nแต่คุณเคยรู้หรือไม่ว่า ดอกไม้ป่ากำลังบานสะพรั่งทั่วภูเขาและท้องทุ่ง ในเมืองหลวงเก่าที่ถูกพายุพัดพา\\nดอกไม้นั้นแตกต่างจากดอกไม้ทั่วไป ยิ่งลมพัดแรง รากที่แข็งแกร่งก็ยิ่งขยายพันธุ์ได้มากขึ้น\\nเมื่อดอกไม้บานทั่วเมือง ก็ถึงเวลาที่หอคอยจะพังทลายลง"
}