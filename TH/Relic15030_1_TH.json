{
    "Relic15030_1_TH.txt": "\\nเมื่อนายหญิงแห่งสวนบุปผาสิ้นชีวาลัย ราชินีแห่งแมกไม้ก็สูญสลายไปพร้อมกับทะเลทราย\\nเธอยอมละทิ้งความรักและอำนาจอันบ้าคลั่ง พร้อมตัดสินใจเลือกกลับไปยังป่าฝนเพื่อรักษาวิถีชีวิต...\\nเช่นนั้น ชีวิตใหม่จึงถือกำเนิดขึ้นในป่าฝน เหล่านักปราชญ์ต่างเริ่มกระตือรือร้นและสร้างบ้านของครอบครัวตน\\nจินตนาการเพ้อฝันนำไปสู่ความตายที่ไม่อาจหลีกเลี่ยง และหลักคำสอนเรื่องความตายก็คอยเตือนสติมนุษย์อยู่เสมอ\\n\\nควาเรนาห์แห่งดอกไม้ถือกำเนิดจากงานเลี้ยงที่รื่นเริงที่สุด และความสุขอันบริสุทธิ์ที่สุด\\nซึ่งไม่มีความขมขื่นของการฝึกตนหรือกลิ่นอายของผู้มีอำนาจ\\nท้ายที่สุดชะตากรรมของเธอจะนำพาไปสู่ความตาย ความเหี่ยวเฉา และความสูญสลายของทุกสิ่ง...\\nมีเพียงเทพแห่งปัญญาเท่านั้น ที่จะเรียนรู้และใช้มันได้อย่างเหมาะสม\\n\\n\"แต่อย่าได้ลืมคำทำนายของนายหญิงผู้ยิ่งใหญ่ เพราะท่านได้ฝากฝังไว้กับเจ้าแล้ว\"\\n\"ความโง่เขลาไม่เพียงพอที่จะทำลายมนุษย์ แต่กระแสแห่งความมืดจากนอกโลกจะกวาดล้างทุกสิ่งจนหมดสิ้น\"\\n\"ข้าคือวิญญาณดวงสุดท้ายที่เหลือของนายหญิง ข้าคือแก่นแท้ของดอกไม้ที่ชำระล้างทุกสิ่ง\"\\n\"หากเมื่อผสานรวมกับน้ำบริสุทธิ์ ข้าจะแตกสลายดั่งผลทาฑิม และเปล่งประกายแสงแพรวพราวนับพันหมื่น\"\\n\\nด้วยเหตุนี้ วิหคศักดิ์สิทธิ์จึงได้ถือกำเนิดขึ้นจากควาเรนาห์\\nมันอ้อยอิ่งอยู่เคียงข้างเจ้านายชั่วครู่ ก่อนจะบินจากไปยังทุ่งดอกไม้"
}