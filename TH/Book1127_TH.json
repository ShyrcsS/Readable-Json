{
    "Book1127_TH.txt": "<image name=UI_ReadPic_121320 />\\n(นาฬิกาที่หยุดเดินมานานแล้ว ว่ากันว่าเป็นโทเคนที่ Reed Miller ผู้ก่อตั้งกองโจรล่าสมบัติได้ทิ้งเอาไว้)\\n\\nสุดท้ายแล้ว ความฝันอันร้อนแรง สูงส่ง และเพ้อฝันทั้งหมด ก็จะจางหายไปราวกับหยดน้ำตา\\nเฉกเช่นความเพ้อฝันมากมายที่เกิดขึ้นในยุคสมัยอันนับไม่ถ้วน ต่างสลายหายไปกับสายลมอันหนาวเหน็บ\\nไม่ว่าจะเป็นความปรารถนาดีที่จริงใจ หรือความเพ้อฝันที่อ้างว่าโรแมนติก แท้จริงแล้ว ล้วนเป็นเพียงการเข้าข้างตัวเองทั้งสิ้น\\nเมื่อถึงจุดสิ้นสุดแล้ว ไม่ว่าเส้นทางใด ล้วนหนีไม่พ้นความผิดหวัง และกลายเป็นเพียงเรื่องราวที่ผู้คนนำไปดัดแปลงตามใจชอบ\\n\\nราชาแห่งคำทำนาย ผู้ที่ไม่เคยได้เป็นราชาจริง ไม่มีวันได้เห็นสรวงสวรรค์ที่ปราศจากน้ำตา\\nโลกอันไร้ขอบเขตที่เคยกล่าวถึง บัดนี้ กลับกลายเป็นเพียงเรื่องตลกขบขัน ในหมู่โจรผู้ร้ายไปแล้ว\\nผู้แอบอ้างที่ไม่เคยได้เป็นทายาทศักดิ์สิทธิ์ ไม่อาจทำลายพันธนาการแห่งสายเลือดได้\\nเหลือเพียงสาวใช้ผู้ไร้ซึ่งทุกสิ่ง ร่ำร้องบทสวดยามค่ำคืนใต้ยอดแหลมของนกไนติงเกล\\nบุตรบุญธรรมของผู้บัญชาการที่ไม่เคยได้เป็นจอมโจร ก็ไม่อาจรักษาชีวิตคนที่เขารักไว้ได้\\nขโมยชื่อสกุลที่ปลอมแปลงจากคนแอบอ้างในวันวาน เสแสร้งแกล้งเป็นผู้กล้าที่ไม่มีพิษภัยอีกต่อไป\\n\\nแต่แล้วอย่างไรล่ะ? สิ่งที่เธอต้องการเห็น ก็คือโลกที่ทุกชีวิตสามารถหัวเราะได้อย่างเต็มที่\\nแม้จะเป็นสิ่งจอมปลอมที่น่าขัน ก็นับได้ว่าเป็นการบรรลุอุดมคติของพวกเขาทั้งสองแล้ว\\nของปลอมไม่ใช่สิ่งที่ไร้ค่า เช่นเดียวกับโทเคนที่พบเหล่านี้ แม้จะเป็นเพียงของปลอมที่ฉันสร้างขึ้นมา\\nและไม่ใช่เสียงสะท้อนที่ไหลเวียนอยู่ในกระแสพลัง แต่มันก็ยังนำทางเธอไปสู่สมบัติอันยิ่งใหญ่ของพวกเราได้\\n\\nในเมื่อประวัติศาสตร์อันสวยหรูนั้น จารึกไว้เพียงเรื่องราวของชนชั้นสูง\\nฉันจึงจะใช้วิธีที่จันทราใหม่สอนให้ จารึกนามของผู้ต่ำต้อยเหล่านั้นเอาไว้\\nดั่งเช่นที่คนที่ฉันหลงรักแต่ไม่อาจครอบครองได้ด่าทอฉัน ฉันไม่มีเจตนาลึกซึ้งใดทั้งสิ้น\\nนี่เป็นเพียงการเยาะเย้ยของคนเร่ร่อนที่ไม่เคยทำอะไรสำเร็จ ที่บังอาจเย้ยหยันฟากฟ้าเท่านั้นเอง"
}