{
    "Book153_TH.txt": "ฝนหยุดตกแล้ว แต่ฟ้ายังคงมืดครึ้ม\\n\\nJin ที่ 72 ได้ข้อมูลของศัตรูจากปากของหัวหน้าหมู่บ้าน\\nตอนนี้หมู่บ้าน Tupi Village เหลือเพียงบ้านร้างที่ไม่มีเจ้าของและวิญญาณแค้น\\n\\nไม่ บนโลกนี้ไม่มีวิญญาณ\\nเพราะนี่คือโลกที่ไม่มีพลังธาตุ\\nโดยธรรมชาติแล้วความทรงจำของคนตาย ไม่สามารถฟื้นคืนได้โดยอาศัยการประสานกันของธาตุ\\n\\nหัวหน้าหมู่บ้านเป็นคนที่รับมือได้ยาก ฝีดาบของเขาไวมากและได้ทิ้งบาดแผลที่ลึกถึงกระดูกไว้บนตัวของ Jin ที่ 72 มากมาย\\nแต่น่าเสียดายที่หัวใจของเขาเต้นช้าเกินไป\\n\\nนี่คือโลกที่ปราศจากพลังธาตุ\\nตามธรรมชาติแล้ววิชาดาบไม่เคยมีพลังธาตุเสริม\\nนักดาบใช้เพียงพลังกายในการต่อสู้เท่านั้น ไม่ใช่การควบคุมธาตุ\\nเช่นเดียวกับแขนที่ควบคุมนิ้ว และหัวใจที่ควบคุมดวงตา นี่คือเคล็ดลับของอาวุธ \"ดาบ\" ในโลกนี้\\nหัวหน้าหมู่บ้านเป็นสุดยอดนักดาบมือไว แต่ไม่เคยเข้าใจถึงความสำคัญของ \"หัวใจ\" เพราะเพียงแค่ฝีดาบเดียว ศัตรูก็ล้มลงเสียแล้ว\\n\\nJin ที่ 72 ทิ้งกระถางธูปที่อยู่ในมือ และพุ่งไปหาหัวหน้าหมู่บ้านที่บาดเจ็บอยู่ที่พื้น\\n\\nปรากฏว่าหัวหน้าหมู่บ้านเปิดฉากฟาดดาบใส่ตัวนักดาบอย่างดุเดือด โดยคิดว่าคู่ต่อสู้คงรับมือได้ยาก แต่กลับไม่ทันได้สังเกตที่มือซ้ายของเขา...\\n\\nทันใดนั้นเองหัวหน้าหมู่บ้าน Tupi Village ก็ถูกกระถางธูปทุบเข้าที่หน้าผาก เขากลิ้งอยู่หลายตลบและกระแทกเข้าที่กำแพง จนไม่สามารถขยับเขยื้อนได้\\n\\n\"เจ้าคนเลวทราม...\"\\n\\nแต่คนร้ายที่ถือกระถางธูปเปื้อนเลือดนั้นไม่ได้ตอบอะไร มีเพียงเสียงลมที่ตอบรับเขา\\n\\n\"...คนที่เจ้าตามหาอยู่ในหมู่บ้านหลังเขาหวงซาน...ไปรนหาที่ตายเอาเองเถอะ...\"\\n\\nคนร้ายจากไปแล้ว เหลือเพียงเสียงลมที่ขานรับเขา\\n\\nรวมถึงเสียงไฟที่ลุกโชนอยู่บนภูเขา"
}