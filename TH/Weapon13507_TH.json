{
    "Weapon13507_TH.txt": "\\nว่ากันว่าเป็นอาวุธหอกที่สร้างจากวัสดุที่มาจากต่างโลก\\nครั้งหนึ่งมันเคยผ่านมือผู้ที่ภักดีแต่อับโชคมานับไม่ถ้วน\\nได้เห็นการเริ่มต้นและจุดจบของการเข่นฆ่า และเลือดเนื้อของสิ่งชั่วร้าย\\n\\nตามตำนานเล่าว่าคนพเนจรได้มาถึงหุบเหวแห่งผืนทรายคริสตัล\\nเข้าไปดึงคริสตัลสีน้ำที่เป็นลางร้ายออกมาจากส่วนลึก\\nแล้วนำไปให้คนหลอมเป็นอาวุธ ที่มีชื่อว่า \"Calamity Queller\"\\n\\n\"หากเกิดภัยพิบัติขึ้นในวันข้างหน้า ก็คงสามารถใช้มันเพื่อทำให้สงบลงได้\"\\nชนเผ่าที่ใช้ชีวิตอยู่ในภูเขาหินอันขรุขระ มักอยู่อย่างสงบเสงี่ยมเสมอ\\nแต่เนื่องจากไม่เคยทำสัญญา และไม่เคยจ่ายค่าตอบแทน จึงไม่เป็นภัยหากจะรับไว้\\n\\nเมื่อกองกำลังของปีศาจบุกทะลวงมาตามชั้นหิน และย้อมดินแดนสีชาดให้กลายเป็นสีดำ\\nผู้พิทักษ์ Millelith ปะทะกับกองทัพอันดำมืด ทหารม้าพเนจรพากันล้มตาย\\nดั่งดวงดาวอันเย็นยะเยือกท่ามกลางความมืดมน Calamity Queller ฉายแสงเจิดจ้าอยู่ในใจกลางของวังวน...\\n\\nในท้ายที่สุด เมื่ออาทิตย์ลับฟ้าทะลุผ่านเมฆ กากตะกอนก็จมลงสู่ส่วนลึกของห้วงเหว\\nCalamity Queller เองก็หายลับไปพร้อมกับยักษาที่กวัดแกว่งมัน และกลับคืนสู่ความเงียบงัน\\nในเวลาต่อมา ผู้ที่ถือหอกนี้ก็มักต้องพบเจอกับชะตากรรมที่คล้ายคลึงกัน\\nแต่ผู้ที่ต่อสู้กับศัตรูโดยไม่ได้พึ่งพาคำสั่ง ต่อสู้เพื่อปวงประชาโดยไม่ได้พึ่งคำสาบาน\\nก็คงไม่ต้องคร่ำครวญกับชะตากรรมเช่นนี้หรอก...\\n\\nบ้างก็ว่าหอกเล่มนี้เคยถูกผู้อื่นหยิบยืมไป\\nและได้เป็นสักขีพยานในการปะทะกันระหว่างสหายคนสนิท ในถ้ำรกร้างเยือกเย็นและถูกน้ำกัดเซาะ"
}