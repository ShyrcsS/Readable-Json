{
    "Weapon13416_TH.txt": "\\nนางินาตะของ \"Umigozen\" นักรบผู้เลื่องชื่อแห่ง Watatsumi ใบมีดของมันเปล่งแสงเรืองรองจากท้องทะเล\\nเรื่องราวที่บุคคลนี้นำทัพไปถล่ม Narukami นั้น ยังคงได้รับการสืบสานผ่านบทเพลงแห่งเกาะเรื่อยมา\\n\\nท่วงทำนองของบทเพลงแห่งวาฬที่สองแฝดมิโกะแห่ง Watatsumi ได้ขับขานนั้น ครั้งหนึ่งมันเคยล่องลอยตามเกลียวคลื่น ไปสู่ความฝันของชาวเกาะ\\nเหล่านักรบแห่ง Watatsumi ต่างก็ฝากฝังความหวังและความเชื่อมั่นไว้ที่ตัวของมิโกะทั้งสอง\\nพวกเขาชูดาบ Nagamaki ของตนไปข้างหน้าราวกับคลื่นสีขาวที่ไหลเชี่ยว พร้อมโห่ร้องเสียงดังกึกก้องแล้วมุ่งหน้าสู่เกาะอื่น ๆ\\nทว่าประกายแสงของ Omikami และเหล่านักรบ กลับมิอาจเทียบเท่าแสงอันเจิดจ้าของสายฟ้าได้...\\nในท้ายที่สุด Mouun ก็ถูกขนนกสีดำของอีกากลืนกิน และวาฬยักษ์ที่ร่วมร้องเพลงด้วยกันก็จมลงสู่ก้นทะเล\\nข้าราชบริพารคนแรกที่ดื้อดึงดุจเด็กน้อยนั้น ก็ได้หายตัวไปในรอยแยกของผืนแผ่นดิน\\n\\nจากนั้น \"Umigozen\" ก็จมหายไปในเกลียวคลื่น และกลายเป็นตำนานคู่เกาะในเวลาต่อมา\\nบ้างก็ว่า เธอควบม้าเข้าสู่ดงเท็งงุเพียงลำพัง เพื่อนำร่างของสหายกลับคืนมา และสิ้นลมกลางสนามรบ\\nและบ้างก็ว่า เธอพรางตนเปลี่ยนชื่อ ชักธงใบเรือไปยังทะเลมืดที่อยู่ยังเส้นขอบของโลกแล้ว...\\nสิ่งเดียวที่เป็นเครื่องพิสูจน์ว่าเธอเคยใช้ชีวิตโลดแล่นอยู่บนโลกใบนี้ หลงเหลือเพียงนางินาตะที่ยังคงความคมกริบอยู่เล่มนี้\\n\\nตราบใดที่ในทะเลยังมีคลื่น ความทรงจำของบทเพลงก็จะยังคงได้รับการสืบทอดต่อไป\\nตำนานเล่าว่า ยังคงมีเสียงสะท้อนของบทเพลงหลงเหลืออยู่ในหอยสังข์และท้องของวาฬยักษ์ที่อยู่ใต้ทะเลลึก\\n"
}