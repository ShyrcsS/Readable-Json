{
    "Book1129_TH.txt": "<image name=UI_ReadPic_121316 />\\n(หน้ากากอันเย็นยะเยือกที่ใช้สำหรับปกปิดรูปลักษณ์ที่แท้จริง ว่ากันว่าเป็นโทเคนที่ Reed Miller ผู้ก่อตั้งกองโจรล่าสมบัติได้ทิ้งเอาไว้ บนหน้ากากไม่ได้ตกแต่งประดับอะไร มีเพียงแสงจันทร์ดั่งน้ำค้างที่ส่องสะท้อนอยู่ท่ามกลางสีเงินอันบริสุทธิ์)\\n\\nเรื่องราวที่เล่าขานกันอยู่ในเมือง Nasha ทุกวันนี้ คือเรื่องราวของจอมโจรผู้ยิ่งใหญ่ ที่ได้เผยโฉมหน้าของเขาขณะออกท่องไปในโลกใบนี้\\nกระทั่งเครื่องประหารที่เย็นเยียบเบื้องหน้าพระราชวัง ก็ไม่อาจพรากเอาชีวิตของเขาไปได้\\nเขาจึงหยิบหน้ากากสีเงินบริสุทธิ์นั้นขึ้นสวม และกลบฝังใบหน้าอันงดงามในอดีตเอาไว้ที่นี่\\nและเมื่อภัยพิบัติอันมืดมิดคืบคลานมาถึงชายขอบ เขาได้ถอดหน้ากากออกและไม่ปิดบังอีกต่อไป\\n\\nส่วนสาเหตุที่จอมโจรผู้ยิ่งใหญ่เลือกทำเช่นนี้นั้น ก็มีเพียงคำเล่าลือนับไม่ถ้วนที่แพร่สะพัดไปตามตรอกซอกซอยตลอดหลายร้อยปีที่ผ่านมา\\nมีคนบอกว่านั่นเป็นการเลือกปรับตัวเพื่อรอโอกาส และเลี่ยงการตรวจค้นอย่างเข้มงวดของ Snezhnaya\\nมีคนบอกว่านั่นเป็นการปิดซ่อนบาดแผล จนกว่ารอยแผลจากน้ำมือของเพชฌฆาตผู้นั้นจะเลือนหายไป\\nและยังมีคนบอกว่าเป็นเพราะความเหนื่อยหน่าย เหนื่อยหน่ายกับสายตาของผู้คนที่มีทั้งรักและชิงชัง\\nและเพราะเหตุนี้ จอมโจรผู้ยิ่งใหญ่ที่โชคดีรอดชีวิตมาได้ แต่กลับกลายเป็นคนเงียบขรึมจึงเลือกที่จะสวมหน้ากากไว้\\n\\nไม่ว่าความจริงจะเป็นอย่างไร หน้ากากสีเงินนั้น ก็ได้กลายเป็นสัญลักษณ์ของจอมโจรผู้ยิ่งใหญ่แล้ว\\nรวมกับการปล้นสมบัติที่มีค่านับไม่ถ้วน และคดีปล้นครั้งใหญ่ที่ทำให้ผู้ว่าการประจำชายขอบต้องอกสั่นขวัญผวา\\nราวกับสายฝนจากทองคำที่เขาโปรยปรายให้กับผู้ยากไร้ ซึ่งได้สลักฝันหวานอันนับไม่ถ้วนให้กับพวกเขา\\n\\n\"พวกคุณเคยอธิษฐานต่อเทพเจ้า เคยอธิษฐานต่อนายท่าน แต่กลับไม่เคยมีใครตอบรับความเศร้าโศกของพวกคุณ\"\\n\"เพราะเทพเจ้าเองก็ไม่มีหนทาง พวกเขาถูกขังอยู่ในโลกธุลีใต้แสงจันทร์เช่นเดียวกับมนุษย์\"\\n\"กรีดร้องอย่างสิ้นหวังท่ามกลางความหวาดกลัว แต่ไม่มีใครได้ยิน เทพเจ้าองค์ใดก็ช่วยไม่ได้ พี่น้องของฉัน\"\\n\"พวกเขาไม่แม้แต่จะช่วยเหลือตัวเองได้ ไม่ต่างอะไรกับคนอื่น และสิ่งที่พวกเราทำได้ ก็คือการเห็นใจซึ่งกันและกัน\"\\n\\nจอมโจรผู้ยิ่งใหญ่ใต้หน้ากากเงินพูดถากถางเทพเจ้าอย่างไม่เกรงกลัว และดูถูกชื่อเสียงอันจอมปลอมที่เหล่าชนชั้นสูงพากันแย่งชิงเข้าหา\\nไม่ว่าจะเป็น Tsar จากดินแดนอันหนาวเหน็บ หรือนายหญิงแห่งจันทราน้ำค้างแข็ง จอมโจรผู้เงียบขรึมก็มีเพียงท่าทีดูแคลนและความเงียบงันที่ไม่ต่างกัน\\nจนกระทั่งแสงของดวงจันทร์ได้เอ่อล้นออกจากหอคอยสูง และเผาผลาญหน้ากากเงินกับความดื้อรั้นในแววตาของเธอไปจนหมดสิ้น..."
}