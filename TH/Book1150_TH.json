{
    "Book1150_TH.txt": "วันที่ ■ เดือน ■ ฝนตก\\n\\nAlain หมดสติ อาการเขาไม่ค่อยดีเลย\\nหมอมาตรวจแล้ว แต่สีหน้าดูหม่นหมองมาก\\nลูกน้องของ Alain มาเยี่ยมเขา พร้อมกับนำชุดชงชาใหม่เอี่ยมและใบชาชั้นดีมากให้ Alain ไม่ชอบดื่มชาและเขาไม่คุ้นกับการใช้ของหรูหราพวกนี้ ชุดชานั้นจึงตกเป็นของฉัน\\n\\nวันที่ ■ เดือน ■ อากาศแจ่มใส\\n\\nไม้กระถางที่ฉันปลูกเติบโตงดงามมาก แต่มันปลูกง่ายเกินไป ฉันไม่คิดว่าเป็นความสามารถของตัวเองหรอก ถ้าสภาพแวดล้อมเหมาะสม พืชก็จะเติบโตอย่างรวดเร็วเอง ไม่เกี่ยวกับใครทั้งนั้น\\nฉันคิดว่าตัวเองเป็นพืชชนิดหนึ่ง ฉันเติบโตได้โดยไม่ต้องการสิ่งใดเลย\\n\\nวันที่ ■ เดือน ■ เมฆครึ้ม\\n\\nวันนี้ฉันช่วย Alain ทำการทดสอบขั้นสุดท้ายของ Pronoria ช่วงนี้ Alain เดินไม่ได้แล้ว ฉันจึงใช้รถเข็นคอยเข็นพาเขาไป\\nAlain ไม่ได้แสดงอารมณ์อะไรมากนัก Pronoria เองก็ทำงานได้เสถียรดี แต่เขาก็ยังดูไม่พอใจอยู่ดี\\nเขาบอกว่าที่จริงแล้ว Pronoria เป็นสมการหนึ่งที่ใช้คำนวณสิ่งที่ไม่รู้ ส่วนสิ่งนั้นคืออะไรกันแน่นั้น เขาเองก็ยังไม่แน่ใจเหมือนกัน\\nอะไรบ้างที่เป็นสิ่งที่ไม่รู้? มันมีมากมายเหลือเกิน เขาถึงกับพูดไม่ออก และรู้สึกเศร้าใจมาก\\nฉันไม่เข้าใจเลย\\nAlain ถาม จะมองโชคชะตาของโลกได้อย่างไร? ฉันตอบว่า ใช้เครื่องตรวจจับดู\\n\\nวันที่ ■ เดือน ■ อากาศแจ่มใส\\n\\nAlain มอบสมุดบันทึกเก่าของเขาให้ฉัน ฉันดีใจมาก ฉันชอบความรู้ที่เขาสอนให้ฉัน\\nโชคชะตาของโลก พักนี้ฉันเอาแต่คิดถึงเรื่องนี้ และไม่นานก็เข้าใจว่านี่คือสิ่งที่ไม่มีคำตอบ ในเมื่อมนุษย์ยังคุมโชคชะตาของตัวเองไม่ได้ แล้วจะไปแทรกแซงโชคชะตาของโลกได้ยังไง? โง่เง่าสิ้นดี\\nAlain บอกว่าคนโง่มีหลายคน ฉันได้แต่แค่นหัวเราะเยาะ เขาเองก็หัวเราะเช่นกัน ไม่รู้ว่าหัวเราะเพราะอะไร"
}