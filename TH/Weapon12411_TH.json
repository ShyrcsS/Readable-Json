{
    "Weapon12411_TH.txt": "\\nเมื่อเมืองหลวงอันเขียวชอุ่มถูกผนึกโดยเมฆหมอก\\nพายุหิมะที่ไม่มีวันสิ้นสุดตัดแสงจันทร์เย็นยะเยือก\\nเมื่อชีวิตและเรื่องราวที่ถูกขัดจังหวะ\\nต้องถูกทิ่มแทงด้วยกรงเล็บแหลมที่ร่วงมาจากฟ้า...\\n\\nบุตรสาวของนักบวชมอบดาบใหญ่ที่ทำจาก Starsilver ให้นักรบผู้มาจากต่างแดน\\nท่ามกลางสายลมและหิมะ สิ่งที่เธอพูดไม่สามารถสื่อให้อีกฝ่ายได้ยิน\\n\\n\"ภาพวาดบนผนังภาพที่สี่นี้เตรียมไว้ให้คุณ ภาพของคุณจะคงอยู่บนผนังนี้ชั่วกาลนาน\"\\n\"เพื่อภาพวาดภาพนี้ เพื่อทุกคน ฉันจะรอคุณอยู่ที่นี่ ภาวนาถึงการหวนกลับมาของคุณ...\"\\n\\nบุตรสาวแห่งเมืองที่ปกคลุมไปด้วยหิมะ เหี่ยวเฉาไปพร้อมกับกิ่งไม้เงินที่ไม่ออกผล\\nคนต่างแดนที่ถูกลิขิตให้ใช้ดาบเล่มนี้เพื่อทำลายน้ำแข็งและหิมะ กำลังแสวงหาคำตอบในที่แสน\\nเธอสว่างไสวราวกับแสงจันทร์ แม้ว่าคำพูดสุดท้ายของเธอจะไม่มีวันส่งไปถึงเขาผู้นั้น\\n\\n\"ฉันไม่ได้เห็นท้องฟ้าที่สดใสและผืนดินสีเขียวมานานแล้ว ฉันไม่รู้ว่าสีฟ้าแบบไหนและสีเขียวแบบไหนที่ฉันควรใช้ ในการวาดฉากน้ำแข็งและหิมะที่ละลาย ตามที่พ่อของฉันต้องการ\"\\n\"ถ้าฉันได้เจอคุณอีกครั้งก็คงจะดี...\"\\n\\nนี่คือคำตอบที่เขาพบ——\\n\\nในที่สุดนักรบจากต่างแดนก็ยุติการเดินทางอันไร้ผลลัพธ์ของเขา\\nเลือดสีดำหยดจากคมดาบใหญ่\\nเท้าอันหนักอึ้งของเขาย่ำไปบนทางหิมะที่เริ่มไม่คุ้นเคย\\nแต่เมื่อเขากลับมาถึงนักรบต่างแดนผู้เหนื่อยล้า กลับมาถึงห้องโถงในเมืองบนภูเขา\\nมีเพียงเสียงสะท้อนของความตายอันว่างเปล่าต้อนรับการกลับมาของเขา\\n\\n\"แม้แต่ที่นี่ ก็ไม่เหลืออะไรให้ฉันปกป้องเลยรึ...\"\\n\"พวกท่านที่อยู่บนฟ้า ก็แค่อยากเห็นสิ่งมีชีวิตทั้งหลายดิ้นรนอย่างน่าเวทนาสินะ\"\\n\"ถ้าเป็นอย่างงั้นล่ะก็ ขอให้พวกท่านสนุกไปกับเพลงที่ฉันมอบให้ บทเพลงแห่งเสียงเหล็กและเลือด\"\\nStarsilver ที่หญิงสาวมอบให้เขาเพื่อทำลายหิมะและพายุ ได้ถูกหนุ่มต่างแดนทิ้งไว้ระหว่างภาพวาดบนผนัง\\nจากนั้นเขาก็ลงจากภูเขา แล้วมุ่งไปยังสถานที่แห่งความขัดแย้งและสงคราม ที่ที่เขาสามารถหลั่งเลือดได้\\n"
}