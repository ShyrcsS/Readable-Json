{
    "Relic15033_4_TH.txt": "\\nในช่วงหลายปีก่อนที่มวลน้ำจะมาบรรจบกัน อำนาจแห่งทองคำก็เหมือนกับกระแสน้ำที่โหมกระหน่ำ ไม่ว่ากองทัพเหล็กไปที่ไหน ชนเผ่าป่าเถื่อนต่างยอมศิโรราบ\\nยุครุ่งเรืองแห่งทองคำราวกับวันที่ไม่มีวันสิ้นสุด เช่นเดียวกับที่ช่างจูนเสียงเชื่อมั่นว่าผู้อ่อนแอในอดีตจะยอมจำนนต่อดนตรีแห่งระเบียบใหม่ในที่สุด...\\nมันควรจะเป็นเช่นนี้ แต่ท่วงทำนองอันไพเราะที่ไม่มีใครเทียบได้เป็นสัญลักษณ์ของอารยธรรมและกฎเกณฑ์ แต่กลับถูกขัดขวางในดินแดนเหนือที่โหดร้าย\\nชนเผ่าที่เดิมทีกระจัดกระจาย ได้รวมตัวกันภายใต้การปกครองของผู้สืบทอดวัยเยาว์ของ Aremorica ก่อให้เกิดการต่อต้านในพรมแดนที่เปราะบางของอาณาจักร...\\n\\nนี่คือบุคคลที่ได้รับการยกย่องว่าเป็น \"อัศวินแห่งน้ำบริสุทธิ์\" โดยคนรุ่นหลัง ใช้เลือดและเนื้อที่อ่อนแอ เพื่อต่อต้านอำนาจทองคำที่ปกคลุมผืนฟ้าและดวงอาทิตย์\\nหญิงสาวผู้ขับขานบทกวีเป็นผู้นำเผ่าหลายเผ่าไม่เคยถือว่าตัวเองเป็นกษัตริย์ แต่อ้างว่าเป็นผู้รับใช้ที่ได้ยินการเปิดเผยอันศักดิ์สิทธิ์ของเจ้าแห่งสายน้ำนับหมื่นและปฏิบัติตามเจตจำนงของตน\\nใน Capitolium ที่อยู่ไกลแสนไกล พวกนักปราชญ์เยาะเย้ยคำกล่าวอ้างที่ไร้สาระนี้ ราวกับว่าว่ามันเป็นเพียงเสียงพูดไร้สาระของเด็กที่กำลังเพ้อเท่านั้น\\nอย่างไรก็ตาม กองทัพของนางยังคงกวาดล้างชนเผ่าหลายเผ่าที่ต่อสู้กันเอง ราวกับพายุที่โหมอย่างรุนแรง และใช้ดาบโน้มน้าวเหล่าชนเผ่าให้ทำพันธสัญญากับเจ้าแห่งสายน้ำนับหมื่น\\nในบทกวีและบทละครของคนรุ่นหลัง มีคำสาบานของอัศวินอยู่หลายฉบับ แต่ไม่ว่าจะฉบับไหนก็มีคำสาบานสองประการที่ขาดไม่ได้:\\nประการแรก ห้ามหันดาบใส่สาวกของ Egeria ประการที่สอง ห้ามประนีประนอมกับผู้กระทำความชั่ว (เช่น: อย่าทนต่อร่องรอยมลทิน)\\n\\nข้าขอสาบานด้วยดอกไม้สีเงินขาวที่ไม่เคยเหี่ยวเฉา ว่าจะขับไล่ทรราชทองคำออกจากท้องทะเล ขอสาบานว่าจะชำระล้างอธรรมด้วยเลือดและน้ำตา\\n\"สาบานว่าจะปกป้องภูตแห่งน้ำบริสุทธิ์ และสาบานว่าจะปกป้องพรที่หลงเหลือจากเจ้าแห่งสายน้ำนับหมื่น จนกว่าน้ำพุใสจะไหลหลั่งดั่งเดิมอีกครั้ง\"\\n\\nด้วยเหตุนี้ เปลวเพลิงแห่งสงครามที่ไม่มีที่สิ้นสุดได้แพร่กระจายออกไปราวกับโรคระบาด เผาผลาญทองคำอันน่าภาคภูมิและเงินขาวที่บริสุทธิ์\\nความปรารถนาอันสิ้นหวังของช่างจูนเสียงที่ต้องการกำจัดความขัดแย้งในที่สุดก็สูญเปล่า ความโกรธแค้นราวกับคลื่นคำรามพุ่งไปสู่ผลลัพธ์ที่ไม่อาจย้อนกลับได้\\nจนกระทั่งแสงแห่งการไถ่ถอนได้ปรากฏขึ้นบนขอบฟ้าอันไกลโพ้น แต่กลับไม่สามารถสะท้อนถึงดวงตาของผู้ที่ปรารถนาการไถ่ถอนได้อีกต่อไป..."
}