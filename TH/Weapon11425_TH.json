{
    "Weapon11425_TH.txt": "\\nตำนานเล่าว่า ดาบพิธีการเล่มนี้เคยเป็นของนักดนตรีท่านหนึ่ง แต่ไม่มีใครจดจำชื่อของเขาได้แล้ว\\nเครื่องประดับวิจิตรงดงามและพลอยที่เปล่งประกาย ได้ยืนยันฐานะที่ไม่ธรรมดาของนักดนตรีผู้นี้\\n\\nเล่ากันว่านักดนตรีผู้นั้น ภาคภูมิใจกับบทเพลงโบราณยิ่งใหญ่ แต่กลับไม่เคยบรรเลงบทเพลงเหล่านั้นต่อหน้าผู้อื่นเลย\\nเพียงเพราะในโลกที่โสมมนี้ ไม่มีใครยินดีปรบมือหรือหลั่งน้ำตา เพื่อบทเพลงเหล่านั้นอีกแล้ว และไม่มีใครสมัครใจจะคัดลอกโน้ตเพลงที่ซับซ้อนเช่นนั้น...\\nใน Fontaine มีละครที่แสดงชีวประวัติของเขา... ไม่มีใครรู้ชาติกำเนิดที่แท้จริง แต่ทุกคนล้วนรู้ละครสุขและละครโศกของเขาเป็นอย่างดี\\nเช่นเดียวกับผู้ที่มีฐานะต่ำต้อยมากมาย เขาได้กำหนดโชคชะตาในเมืองหลักที่มีเส้นทางน้ำเชื่อมถึงกัน\\n\\n\"ลูกศิษย์เอ๋ย! พวกเราเป็นผู้ถักทอบทเพลง เป็นผู้จูนเสียงของอำนาจ บทเพลงจะเดินหน้าตามการสั่งการของพวกเรา\"\\n\"บทเพลงของเราราวกับลูกคลื่นและริ้วน้ำ และเหมือนจังหวะของกระบองกับการกอดรัดของคนรัก จะพิชิตผู้ฟังทั้งหมด\"\\nในสถาบันโรงละครที่สูงตระหง่าน บรรดาอาจารย์กำลังอธิบายบทเพลงอันสูงส่ง คอยถ่ายทอดอารยธรรมและศิลปะให้กับลูกศิษย์ผู้โง่เขลา\\nตัวโน้ตและทำนองบนโน้ตเพลง ถูกเรียบเรียงไว้อย่างเป็นระเบียบ และบรรเลงออกมาอย่างแม่นยำ ด้วยเหตุผลและสติปัญญาอันถ่องแท้...\\n\\n\"แต่ปณิธานของความเป็นระเบียบจะบังคับใช้ด้วยกฎเกณฑ์เพียงอย่างเดียวได้อย่างไร? ผู้บรรเลงควรร่วมทางกับผู้เหนือกว่า กลายเป็นลูกคออันสูงส่ง\"\\n\"ความสูงส่งจะต้องมีพลัง เฉกเช่นขุนเขาที่มีเหล่าวิหคขับขาน เกลียวคลื่นแรงท่ามกลางลมกรรโชก และระเบียบนั้นจะต้องมีความฮึกเหิมอันยิ่งใหญ่รวมอยู่ด้วย\"\\n\"จากนั้น เกียรติยศเกิดจากความฮึกเหิม ความฮึกเหิมก่อสร้างความสามัคคี ความสามัคคีเสริมสร้างระเบียบ... ประโยชน์ของบทเพลงและนักดนตรีจะต้องอยู่ตรงนี้แน่\"\\n\"ความฮึกเหิมที่จะกำจัดศัตรู ความฮึกเหิมที่จะรักเพื่อนร่วมชาติ... ความรู้สึกสูงส่งเช่นนี้ได้แบ่งแยกมนุษย์ออกมาเป็นนายกับบ่าว\"\\nต่อมา ความเข้าใจเฉพาะที่มีต่อบทเพลงและการแสดง ทำให้นักดนตรีก้าวขึ้นสู่โถงที่งดงามที่สุด เช่นเดียวกับที่ละครขับร้องกัน...\\nในยุคสมัยนั้น ภายใต้การสั่งการและการตัดสินใจเด็ดขาดของนักดนตรี บทเพลงได้กลายเป็นโล่และคทาของอำนาจ สยบผู้ฟังได้มากมายนับไม่ถ้วน\\n\\nในยุคของทองคำ ผู้ฟังเคลิบเคลิ้มไปกับความงดงามอันสูงส่ง ร่วมสุขและเศร้าไปกับความฮึกเหิมเดียวกัน\\nแต่เมื่อสายตาของผู้คนถูกภูเขาสูงและคลื่นยักษ์ขวางกั้นไว้ เสียงร่ำไห้ของผู้ถูกกลืนกินจะกลับกลายเป็นความเงียบงัน...\\nสักวันหนึ่ง เมื่อโรงอุปรากรสูงตระหง่านถล่มลงเพราะคลื่นสึนามิ ผู้คนจึงจะค้นพบด้วยความหวาดหวั่นว่า...\\nซากศพของผู้คนที่ถูกความฮึกเหิมของนักดนตรีแผดเผาจนหมดสิ้น ถูกเผยให้เห็นใต้ตอม่อในที่สุด"
}