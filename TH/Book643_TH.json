{
    "Book643_TH.txt": "สาวงามกับพระอาทิตย์\\n\\nหญิงสาวลูกเลี้ยงของจิ้งจอกได้ถึงวัยออกเรือน นางมีหน้าตาอ่อนละมุนราวน้ำพุงามงด\\nหยาดเยิ้มไร้ผู้เทียบเคียง ไม่ว่าใครเห็นก็ต้องชมเปาะว่า นางสวยยิ่งกว่าสาวงามทั้งหมดในโลกหล้า\\n\\nดังนั้น จิ้งจอกจึงได้บอกลูกสาวของตนว่า...\\n\"ลูกสาวเอ๋ย ลูกสาวข้า ข้าเองก็แก่ชราแล้ว ต่อจากนี้คงไม่สามารถดูแลเจ้าได้เหมือนอย่างที่เป็นมา\"\\n\"เจ้าเลือกสามีสักคนสิ มิว่าใครต่างก็หวังอยากได้เกียรติเป็นสามีเจ้าทั้งนั้น\"\\n\\nลูกสาวตอบมารดาของตนว่า...\\n\"ในเมื่อเป็นแบบนี้ ท่านแม่ โปรดส่งลูกออกเรือนแต่งงานกับผู้ที่มีพลังมากสุดในโลกนี้เถอะ\"\\n\\n\"อ่า เช่นนั้นคงเป็นพระอาทิตย์\" จิ้งจอกกล่าว \"พระอาทิตย์ที่ลอยเด่นกลางฟากฟ้าเอ๋ย เจ้าได้กลายเป็นลูกเขยของข้าแล้วล่ะ\"\\n\"ไม่\" พระอาทิตย์ปฏิเสธ \"ก้อนเมฆเหล่านี้มีพลังมากกว่าข้า เพราะมันสามารถบดบังแสงของข้าได้\"\\n\"ถ้างั้นก้อนเมฆเอ๋ย ก้อนเมฆที่สามารถบดบังแสงแดดของพระอาทิตย์ ให้ลูกสาวข้าแต่งงานกับเจ้าเถอะ\"\\n\"เฮ้อ ไม่ได้หรอก! เพราะลมสามารถพัดข้าให้กระจายได้อย่างง่ายดาย เจ้ามอบนางให้แก่สายลมเถอะ!\"\\n\\nแต่สายลมกลับถูกหมู่เขาบดบังไว้ ดังนั้นจิ้งจอกจึงไปหาภูเขา\\nภูเขากลับบ่ายเบี่ยง อ้างว่าตนเคยทะเลาะกับหนูมาก่อน\\nหนูโมโหยกใหญ่จึงขุดอุโมงค์ทะลุกลางภูเขา\\nด้วยเหตุนี้จึงเห็นได้ชัดแจ้งว่า หนูมีพลังมากกว่าภูเขาเสียอีก\\nหนูบ่ายเบี่ยงให้กับแมว แมวบ่ายเบี่ยงให้กับสุนัข สุนัขบ่ายเบี่ยงให้กับหมาป่า\\nวนเวียนซ้ำแล้วซ้ำเล่าอยู่เช่นนี้ สุดท้ายก็ย้อนกลับไปที่พระอาทิตย์อีกครั้ง\\nดังนั้นสาวสวยอ่อนเยาว์ผู้นี้จึงได้แต่งงานกับพระอาทิตย์\\n\\nนิทานเรื่องนี้สอนให้รู้ว่า คนเราควรยอมรับการกำหนดของโชคชะตา ไม่ควรบ่ายเบี่ยงปฏิเสธไปเรื่อย\\nไม่ว่าคุณจะจริงใจแค่ไหน ฉลาดเพียงใด สุดท้ายก็ไม่สามารถหนีพ้นจากหน้าที่ที่ตนต้องรับผิดชอบ"
}