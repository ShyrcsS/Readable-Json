{
    "Book923_TH.txt": "หนังสือบอกเล่าถึงเรื่องราวของเด็กสาวที่ชื่อ \"Lycia\" หลังจากที่บ้านเกิดถูกมังกรดำทำลาย เธอจึงออกเดินทางตามลำพัง\\n...\\nระหว่างทาง เธอได้พบกับอดีตทหารคุ้มกันอาณาจักร ที่ล่องลอยอยู่ข้างนอก และขอคำชี้แนะเกี่ยวกับวิชาดาบจากเขา แต่ทหารคุ้มกันของอาณาจักรนั้น ได้สูญเสียความหวังและความกล้าหาญ ที่จะกวัดแกว่งดาบไปนานแล้ว\\n\"ฉันไม่สามารถใส่ 'ความหวัง' ลงไปในขวดแล้วมอบให้เธอได้\" Lycia พูด\\n\"แต่ฉันยังจำเพลงที่เคยได้ยินสมัยเด็ก ๆ ได้ มันบอกว่าฤดูใบไม้ผลิหายวับไปราวกับดาวตก สอนให้ฉันทะนุถนอมดอกไม้บนผืนดินทุกดอกที่ยังคงเบ่งบานอยู่\"\\n\"เธอไม่จำเป็นต้องฝึกวิชาดาบชั้นสูงหรอก\" ทหารคุ้มกันของอาณาจักรกล่าว\\n\"ฉันเห็นสิ่งที่มีพลังเหนือกว่ามันจากในดวงตาของเธอ\"\\n...\\nLycia ที่ออกเดินทางอีกครั้งเดินเข้าไปในป่าทึบ ภายใต้การชี้นำของผู้อาวุโส และมาหยุดอยู่ตรงหน้านักปราชญ์นกฮูก ผู้ซึ่งกุมกุญแจของดินแดนแห่งความฝันเอาไว้\\nเสียงหัวเราะของอีกฝ่ายดังก้องปกคลุมท้องฟ้า ราวกับม่านหมอกพุ่งเข้าหาผู้ที่มาแสวงหามันจากทั่วทุกสารทิศ\\n\"เจ้าเข้าใจหรือไม่ว่าควรถอยเมื่อยามลำบาก?\"\\n\"ตราบใดที่ขาทั้งสองข้างยังเดินได้ ฉันก็จะเดินหน้าต่อไป\"\\n\"เจ้ากลัวว่าความตายจะมาเยือนหรือไม่?\"\\n\"ฉันจะสู้กับมันให้ถึงที่สุด จนกว่าช่วงเวลานั้นจะมาถึง\"\\n\"คำถามข้อสุดท้าย เจ้าสาบานว่าจะแก้แค้นหรือไม่?\"\\n\"ฉัน...\"\\n...\\nLycia ที่ได้รับกุญแจแล้วเปิดประตูของดินแดนแห่งความฝัน เธอข้ามแม่น้ำที่ก่อตัวขึ้นจากหมู่ดาว เดินข้ามบันไดสวรรค์สีดำ เธอต้องเผชิญกับความยากลำบากมากมาย สุดท้าย เธอก็บอกเจตนาที่เธอมาที่นี่กับเทพธิดาในแดนฝัน และซื้อวิชาเวทมนตร์ที่ทำให้ผู้คนฝัน โดยจ่ายด้วยเส้นผมสีทองหนึ่งช่อ\\nจากนั้น เธอก็ได้ประกาศสงครามกับมังกรดำเพื่อแก้แค้น\\nเดิมทีมังกรดำรู้จักแค่สีขาวและสีดำเท่านั้น แต่เมื่อมันเข้าสู่ห้วงฝันเพราะเวทมนตร์ มันกลับฝันเห็นโลกนับร้อยนับพันที่แตกต่างกันไป แต่ละโลกล้วนมีสีสันมากกว่าเปลวไฟ และควันไฟจากสงครามเสียอีก\\n\"ถ้าแกชอบโลกแบบนั้นเหมือนกัน\" Lycia พูด\\n\"ฉันจะหมุนเข็มของราตรีแห่งดาว ให้ดวงดาวทั้งหมดหมุนทวนกลับ และย้อนกลับไปยังวันที่แกยังไม่ได้มาที่บ้านเกิดของฉัน\"\\n...\\nในตอนจบของเรื่องราว Lycia ตื่นจากฝันในค่ำคืนหนึ่ง ข้างนอกหน้าต่างคือทิวทัศน์ของบ้านเกิดที่เธอคุ้นเคย มีเสียงนกขับขาน ดอกไม้ส่งกลิ่นหอม และบรรยากาศที่สงบสุข\\nประตูบานน้อยของบ้านไม้มีเสียงเคาะเบา ๆ\\nLycia เปิดประตู ชายผมดำแปลกหน้าคนหนึ่งยืนอยู่หน้าประตู\\n\"ผมไม่เห็นสีผมของคุณนะ\" ชายหนุ่มเอ่ย\\n\"แต่ผมเดาว่ามันน่าจะเป็นสีทอง เหมือนกับสีของดวงดาวที่ผมเคยเห็นในความฝันนะ\"\\n...\\n\\nบันทึกท้ายเล่ม:\\nเธอนี่ชอบเขียนเรื่องเกี่ยวกับมังกรมากจริง ๆ เลยนะ!"
}