{
    "Weapon13415_TH.txt": "\\nหอกปลายแหลมที่จอมโจรแห่ง Inazuma ที่มีชื่อเสียงในอดีตชอบใช้\\nเดิมทีเป็นหอกแหลมที่ใช้สำหรับล่าปลา แต่ก็ใช้ในการต่อสู้ได้ดีเช่นกัน\\nว่ากันว่าแม้แต่หุ่นเชิดปีศาจที่อาวุธครบมือ ก็ยังถูกเขาแทงจนทะลุก่อนที่จะนำตัวไป\\n\\n\"ฮ่าฮ่า ครั้งหนึ่งฉันเคยเป็นนายใหญ่ของเรือ Seiraimaru\"\\n\"เป็นผู้นำเรือหลายสิบลำ ในนามของปีศาจแห่ง Seirai ผู้ไม่มีวันตาย\"\\n\"ฉันในทุกวันนี้ ก็เป็นเหมือนดั่งใบไม้ที่ล่องลอยไปตามเกลียวคลื่นล่ะนะ\"\\n\"ถ้าไม่ได้ Janome และผู้คนที่ถูกทิ้งไว้บนเกาะเหล่านั้น\"\\n\"แม้แต่จะออกเรืออีกครั้ง เพื่อกลับไปดินแดนบ้านเกิดก็คงทำไม่ได้\"\\n\"แต่ทุกวันนี้ Seirai ของฉันก็เปลี่ยนเป็นแบบนี้ไปซะแล้ว\"\\n\"เกาะต่าง ๆ ใน Inazuma ไม่มีที่ให้ฉันอยู่ซะแล้ว\"\\n\"แม้แต่ยายแก่ที่เป็นมิโกะของศาลเจ้า ที่เอาแต่ห่วงนู่นห่วงนี่คนนั้น ก็หายไปไหนแล้วไม่รู้...\"\\n\\nคำพูดของโจรผู้ครั้งหนึ่งถูกขนานนามว่า Ako Domeki เต็มไปด้วยอารมณ์ จากนั้นเขาก็พูดต่อว่า...\\n\"เห้ Janome! ตอนนี้ฉันเป็นคนที่มีอิสระที่สุดในโลกนี้แล้วล่ะ!\"\\n\"ป้ามิโกะ! ตอนแรกป้าบอกว่าอยากจะออกไปดูโลกนี้ไม่ใช่เหรอ?\"\\n\"เหมือนอย่าง Kamuna กับ Konbumaru ที่ป้าเคยพูดถึงบ่อย ๆ นั่น ว่าเคยไปที่ไหนสักที่นั่นน่ะ...\"\\n\"ฉัน Ako Domeki Zaemon ผู้นี้ จะเป็นคนไปดูแทนเองก็แล้วกัน!\"\\n\"ที่สุดขอบของโลกใบนี้มันเป็นยังไง ให้ฉันคนนี้ไปเห็นกับตาเถอะ!\"\\n\\n\"ที่ปลายทางของเส้นทางเดินเรือทั้งหมด พวกเราจะต้องได้เจอกันอีกครั้งแน่นอน!\"\\n\"แล้วเมื่อถึงตอนนั้น ก็ถึงตาที่ฉันจะได้เป็นคนเล่าเรื่องราว ของดินแดนอันไกลโพ้นให้ฟังบ้างล่ะนะ!\""
}