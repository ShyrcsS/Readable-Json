{
    "Weapon15424_TH.txt": "\\nในยุคที่ราชาแห่งทรายเหลืองปกครองแผ่นดิน อำนาจก็เหมือนแสงแดดที่สาดกระจายไปทั่วเนินทราย\\nบทเพลงที่หลงเหลืออยู่ของชนเร่ร่อน เหมือนเสียงแมลงกู่ร้องในกองทราย คอยขับขานถึงยุคแห่งทองคำที่ถูกลืมเลือนอยู่ร่ำไป\\nพวกเขาพูดว่า นายท่านสีชาดเคยแข่งแสงกับดวงอาทิตย์ที่แผดเผา สุดท้ายก็ร่วงหล่นลงบนพื้นดินเฉกเช่นดาวตก\\nพวกเขากล่าวว่า ในบรรดานักบวช มีผู้รอดชีวิตจากการเข่นฆ่าของเจ้าประเทศราช ได้ทิ้งวิชาธนูที่ตกทอดจากราชา Deshret เอาไว้...\\n\\nลูกหลานของนักบวชเรียกตัวเองว่า \"ลูกหลานสุริยา\" และยังคงร่ำเรียนพิธีการเก่าของอาณาจักรราชา Deshret อย่างต่อเนื่อง\\nแม้แต่พ่อค้าพเนจรที่มีสายข่าวมากมายที่สุด ก็ยังไม่รู้เกี่ยวกับชนกลุ่มลึกลับเหล่านี้เลย\\nเหล่าลูกหลานทองคำนั้น น้อยคนนักที่สามารถสืบทอดมรดกของนักบวชราชา Deshret ได้ และมีเพียงไม่กี่คนที่สามารถอ่านเอกสารอ้างอิงโบราณออก\\nยิ่งไม่ต้องพูดถึงวิชาที่เหล่านักบวชโบราณชำนาญ ทั้งกระบอง ทักษะหอกอันสง่างาม รวมถึงวิชาธนูที่พวกเขาภาคภูมิใจยิ่ง\\n\\nกลุ่ม Eremite มักจะเรียกคนกลุ่มนี้ว่า \"ผู้แฝงเร้น\" บางคนในนี้ก็ได้เปลี่ยนไปภักดีต่อเทพราชาที่เหลืออยู่ของ Sumeru แทน\\nแต่คนส่วนใหญ่ได้หายไปในทะเลทรายอันกว้างใหญ่ ซ่อนตัวอยู่ในถิ่นพำนักหมู่ของงูแมงป่องและภูตของอาณาจักรโบราณ\\nคนที่ภักดีต่อป่าฝนยังคงมีนิสัยปลีกวิเวกและพูดน้อย ใช้กำลังของตัวเองเพื่อตอบแทนบุญคุณพรโบราณ\\nแต่ในใจพวกเขา ก็หวนคิดถึงบรรพบุรุษและราชา Deshret ที่ประสบกับภัยร้ายเมื่อพันปีก่อนอยู่เสมอ\\n\\nและแล้ว พิธีวิชาธนูอันเก่าแก่และงดงาม ก็ได้รับการสืบทอดโดยลูกหลานของนักบวช จวบจนปัจจุบัน\\nถึงแม้ความหมายของอักษรโบราณและรูปภาพ จะสูญหายหรือผิดเพี้ยนไปแล้วก็ตาม\\nแม้ท่วงท่าองอาจของราชา Deshret เมื่อครั้งยิงธนู จะได้แตกสลายไปในฝันครั้งเก่าแล้ว...\\nแต่เชื้อไฟอ่อนแอของแคว้นเก่ายังไม่ดับมอด ทว่ามันได้กลายเป็นองค์ประกอบที่ลึกลับยิ่งกว่าเดิม\\nใช้ความรู้เก่าที่พวกเขาได้รับตกทอดมา คอยปกป้องอารยธรรมในวันนี้ต่อไป\\n\\nส่วน \"ผู้แฝงเร้น\" ที่หายตัวไปในทะเลทราย ก็มีบางคนได้หลุดออกจากเส้นทางของนักบวช\\nคนพวกนี้ลุ่มหลงกับภาพลวงตาของอำนาจ พยายามจะเปลี่ยนแปลงเผ่าที่อยู่ไม่นิ่ง\\nพวกเขาใช้พิธีกรรมเข้มงวดในอดีต ฝึกเด็กที่เดินทางผิดเป็น \"เหยี่ยวนักล่า\"\\nเทคนิคที่เคยพัฒนาขึ้นเพื่อฝึกฝนนักรบผู้สูงศักดิ์มาหลายชั่วอายุคน บัดนี้กลับถูกนำไปใช้ในทางที่ผิด\\nเพื่อที่จะช่วยให้ \"ราชา\" องค์ใหม่ถือกำเนิดขึ้น จึงฝึกสุนัขล่าเนื้อที่ไร้ความนึกคิดขึ้นมา...\\nแต่นี่เป็นเรื่องราวหลังจากนั้น คนที่มีความทะเยอทะยานสูงมักจะหายตัวไปในทะเลทราย\\nจางหายไปอย่างเงียบเชียบ ราวกับหยดน้ำตาแห่งความทุกข์ ที่ไหลรินสู่มหาสมุทรอันกว้างใหญ่ไพศาล"
}