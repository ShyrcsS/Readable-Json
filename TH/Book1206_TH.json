{
    "Book1206_TH.txt": "ถึง Haniyyah และ Souka:\\nเพื่อนทั้งสอง ไม่ได้เจอกันนานเลยนะ พวกเธอกับเหล่าคู่หูเห็ดสบายดีกันมั้ย?\\nได้ข่าวว่าพวกเธอกำลังจะลงหลักปักฐานที่ท่าเรือ Bayda เหรอ? น่าฉลองกันจริง ๆ เลย!\\nไว้ถึงตอนนั้น ช่วยบอกฉันด้วยนะ ฉันจะมาพร้อมกับคุณ Najah ด้วย!\\nนอกจากของขวัญขอบคุณสำหรับเธอทั้งสองคนแล้ว ฉันยังเตรียมชุดเล็ก ๆ ไว้ให้ \"ต้าวหมุนติ้วเคว้งคว้าง\" ด้วยนะ\\nช่วงนี้ มีข่าวที่น่าเสียดายเรื่องหนึ่ง กับข่าวดีเรื่องหนึ่ง\\nข่าวที่น่าเสียดายนั้นเกี่ยวข้องกับ \"ลูกแก้วทรงปัญญา\"...\\nเรื่องบางเรื่องไม่สามารถแก้ไขได้ด้วยเงินทุน ตลอดเวลาที่ผ่านมานี้ คุณ Najah ทุ่มเทอย่างเต็มที่แล้ว แต่ก็ยังไม่แก้ไขกลไกพื้นฐานของ \"ลูกแก้วทรงปัญญา\" ไม่ได้\\nคุณ Najah บอกว่า อุปกรณ์ประเภทนี้จะทำให้พลังธาตุเกิดความผิดปกติ เป็นเพราะข้อจำกัดของหลักการทำงาน ถ้ายังอยากจะเก็บฟังก์ชันพื้นฐานของมันไว้ ความเสี่ยงนี้ก็จะยังคงอยู่ตลอดไป\\nเพราะงั้นทุกคนเลยดูมีแนวโน้มที่จะเลิกใช้เทคโนโลยี \"ลูกแก้วทรงปัญญา\" นี้\\nแต่จากจดหมายของพวกเธอ รวมถึงการเติบโตอย่างมีความสุข ของเหล่าคู่หูเห็ดตลอดหลายปีที่ผ่านมานี้ ฉันเชื่อว่าไม่ต้องพึ่งพาอุปกรณ์อะไร พวกเธอก็สามารถบุกเบิกเส้นทางใหม่ ค้นหาคู่หูเห็ดที่เป็นมิตรได้อย่างแม่นยำ และกำหนดวิธีการต่าง ๆ ที่จะอยู่ร่วมกับเหล่าคู่หูเห็ดได้แน่นอน!\\nข่าวดีก็คือ วัสดุต่าง ๆ ที่ Haniyyah ส่งมา รวมถึงฉบับร่างของ \"บสรุปข้อมูลเกี่ยวกับเผ่าพันธุ์ Fungus\" ได้ช่วยสนับสนุนกรณีศึกษาให้กับ \"ศาสตร์การวิจัย Fungus\" แบบหาที่เปรียบไม่ได้เลยล่ะ\\nตอนนี้ แม้แต่นักศึกษาคณะ Rtawahist อย่างฉัน ก็ยังได้ยินมาว่า \"ศาสตร์การวิจัย Fungus\" ได้รับเงินทุนสนับสนุนมากกว่าเมื่อก่อนเยอะเลย\\nสมมติว่าในอนาคต \"ศาสตร์การวิจัย Fungus\" กลายเป็นสาขาที่มีคนจำนวนมาก ไม่แน่ว่าสถาบัน อาจจะเชิญ Haniyyah มาเป็นที่ปรึกษาก็ได้นะ?\\nไว้เจอกันคราวหน้า เราค่อยมาคุยกันยาว ๆ นะ!"
}