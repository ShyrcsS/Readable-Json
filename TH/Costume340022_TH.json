{
    "Costume340022_TH.txt": "\"เฮ้ รีบมาดูสิว่าฉันเอาอะไรมาให้!\"\\nBennett หยิบสมบัติหลายชิ้น ออกมาจากกระเป๋าผจญภัยที่โป่งพองอย่างตื่นเต้น พร้อมกับรอยยิ้มอันสดใส ชุดใหม่นั้นยิ่งทำให้เขาดูมีพลังมากเป็นพิเศษ ดวงตาของเขาก็ดูเปล่งประกาย อยู่ภายใต้ผ้าโพกหัวสีเหลืองสดใส\\n\\nชิ้นแรกคือหินภูเขาไฟสีแดงเข้มขนาดเท่าฝ่ามือ มีลวดลายคล้ายกับเปลวไฟปรากฏอยู่บนนั้น\\n\"วันนั้นฉันกำลังหาสมุนไพรที่ทนความร้อนสูง อยู่แถวภูเขาไฟ Tollan แต่ดันลื่นล้มซะอย่างนั้น ถ้าเป็นเมื่อก่อน ฉันคงจะล้มหงายหลังแล้วแน่ ๆ หรือไม่ก็กลิ้งตกลงไปในบ่อลาวาแล้วก็ได้\"\\nBennett ทำหน้าทะเล้นแบบเวอร์วัง พร้อมกับหัวเราะและพูดว่า: \"แต่ครั้งนี้ ฉันแค่เซไปไม่กี่ก้าว แล้วก็นั่งก้นจ้ำเบ้าไปบนก้อนหิน มันลื่นมาก ๆ จนไม่เจ็บเลยสักนิด พอลุกขึ้นมาดู สมุนไพรที่ต้องหาก็อยู่ข้าง ๆ นั่นพอดี แถมยังเติบโตได้ดีมากอีกด้วย โชคดีสุด ๆ ไปเลยล่ะ!\"\\nเขายิ้มอย่างร่าเริง แล้วยัด \"หินนำโชค\" ก้อนนี้ใส่มือคุณ สัมผัสของมันอบอุ่น ราวกับมีชีพจรของภูเขาไฟอยู่\\n\\nชิ้นที่สอง เป็นนกหวีดโลหะขนาดเล็ก ที่มีหินเล็ก ๆ ส่องประกายแวววาวฝังประดับอยู่ด้านบน\\n\"วันนั้นฉันอยู่แถว ๆ วงศ์ปีกบุปผา อยากจะเห็นนกหายากในภูเขาสักหน่อย เลยพยายามผิวปากเลียนแบบคนท้องถิ่น แต่ผิวปากตั้งนานสองนาน ไม่เห็นจะมีนกโผล่ออกมาสักตัวเลย แถมยังทำให้ Qucusaurus หลายตัวโกรธอีกต่างหาก\"\\nBennett เกาหัวอย่างเขินอาย: \"ฉันลำบากลำบนกว่าจะสลัดพวกมันไปได้ เล่นซะเหนื่อยจนหอบเลย แล้วจู่ ๆ ก็เหลือบไปเห็นนกหวีดที่อยู่บนพื้นพอดี ฉันเลยเก็บขึ้นมาแล้วเป่าทันที มันส่งเสียงคมชัดมาก ทายสิว่าเกิดอะไรขึ้น? จู่ ๆ นก Halberd-Crest Bird สวยงามตัวหนึ่ง ก็ลงมาเกาะบนไหล่ของฉันอย่างไม่คาดคิดเลย\"\\n\"ต่อมาฉันถึงได้รู้ว่า เมื่อก่อนนกหวีดชนิดนี้เคยใช้สำหรับสื่อสารกับนกเหยี่ยว แต่ตอนนี้มันกลายเป็นเครื่องประดับที่พิเศษไม่เหมือนใครไปแล้ว\"\\nBennett ยื่นนกหวีดให้คุณ ก้อนหินสีฟ้าทะเลสาบก้อนนั้น เปล่งประกายแสงอ่อน ๆ ภายใต้แสงแดด\\n\\nชิ้นที่สาม คือสร้อยข้อมือเปลือกหอยสีสันสดใส เม็ดที่ใหญ่ที่สุดยังมีลายคลื่นวาดอยู่ด้วย\\n\"วันนั้นฉันเช่าเรือลำเล็กลำหนึ่ง เพื่อออกไปตกปลาในทะเลแถว ๆ เหล่าวารี เสียดายที่ปล่อยเหยื่อตกปลาลงไปเยอะมาก แต่ผลลัพธ์กลับไม่ค่อยดีเลย\"\\nBennett ยิ้มอย่างจนปัญญา: \"ฉันกำลังเตรียมจะเลิกแล้ว แต่เห็นมีบางอย่างลอยมาจากทะเล... มันเป็นลูกบอลน้ำขนาดเล็กที่เย็บด้วยหนัง แถมยังมีลวดลายสวย ๆ อยู่ด้วย\"\\n\"ฉันกลับมาที่ชายหาดพร้อมของที่ได้มา และได้เจอชายหนุ่มคนหนึ่ง ที่กำลังเดินหาอะไรบางอย่างอยู่บนชายหาด ที่แท้เมื่อไม่กี่วันก่อน เข้าได้ไปเข้าร่วมการแข่งขัน และลูกบอลน้ำที่คุณยายของเขาเย็บให้เองกับมือ ก็ดันถูกคลื่นซัดหายไป เขาเลยมาตามหาอยู่ทุกวัน\"\\n\"พอได้ฟัง ฉันก็รู้สึกว่านี่มันบังเอิญสุด ๆ เลย!\" Bennett ปรบมืออย่างตื่นเต้น \"ฉันรีบยื่นลูกบอลน้ำให้เขา เขาดีใจมาก ๆ จนอยากลากฉันไปแช่น้ำพุร้อนด้วยกันให้ได้ แถมยังให้สร้อยข้อมือเปลือกหอยนี้กับฉันด้วย เขาบอกว่ามันจะช่วยคุ้มครองให้เราปลอดภัยบนน้ำแหละ\"\\n\\n\"เป็นไง? ดวงของฉันใน Natlan ดีสุด ๆ ไปเลยใช่มั้ยล่ะ!\" Bennett มองดูของที่ระลึกในมือคุณ ด้วยสีหน้าที่ภาคภูมิใจมาก \"หวังว่าพวกมันจะนำโชคดีมาให้เธอด้วยนะ\"\\n\\nคุณรับของขวัญที่เต็มไปด้วยการผจญภัยเหล่านี้ด้วยความซาบซึ้ง และสัมผัสได้ถึงความสุขอันบริสุทธิ์ของเขา ดินแดน Natlan และเสื้อผ้าชุดใหม่นี้ ได้เพิ่มสีสันอันสดใสให้กับชีวิตผจญภัย ที่เต็มไปด้วยความยากลำบากของเขา เด็กหนุ่มที่เคยประสบกับความโชคร้าย และเต็มไปด้วยบาดแผลคนนั้น ตอนนี้ได้แบ่งปันเรื่องราวการเดินทาง ที่เต็มไปด้วยความสดใสของตัวเอง ให้คุณฟังอีกครั้งด้วยรอยยิ้ม\\nคุณอวยพรให้เขาจากใจจริง ขอให้ความโชคดีอยู่กับเขาไปตลอดการเดินทางในอนาคต"
}