{
    "Weapon11409_TH.txt": "\\nดาบที่ปรารถนาเลือดอยู่ตลอดนั้น จะถูกปลุกให้ตื่นด้วยกลิ่นคาวเลือด\\nผู้ใช้มันที่มีการบำรุงนั้น จะมีพลังในการเข่นฆ่าอย่างต่อเนื่อง\\nท้ายที่สุดแล้วคนที่ผิวขาวสะอาดจะถูกเลือดอาบเสียจนดำขลับ ...\\n\\nอัศวินที่ขาวสะอาดและบริสุทธิ์นั้น มักจะปรารถนาซึ่งความยุติธรรมอยู่เสมอ\\nสวมใส่เกราะเงินอันมันวาว พกดาบยาวที่สว่างไสวราวกับกระจก\\nแต่ทว่าเรื่องที่ไม่ยุติธรรมนั้น มีอสูรและมีแสงไฟอยู่ไกล ๆ \\nอัศวินจะมาถึงอย่างรวดเร็ว หนึ่งฟัน สองเฉือน สามแทง\\nตามแนวการสอนอัศวิน การสอนเรื่องความยุติธรรมและวิชาดาบของ \"หมาป่าหนุ่ม\"\\nฟัน, เฉือน, แทง จากนั้นเริ่มใหม่ตั้งแต่ต้น ฟัน...\\nจนกระทั่งความยุติธรรมจะได้รับการปฏิบัติและอสูรไม่ไหวติง\\n\\n\"ไม่รู้ว่าตั้งแต่เมื่อไหร่ที่ค่อย ๆ รู้สึกหลงใหลในการฟัน แทง และเฉือน\"\\n\"เมื่อปลายดาบตัดเข้ากับเนื้อนั้น รู้สึกราวกับว่ามีกระแสไฟไหลผ่านสันหลัง\"\\n\"เหอะ ๆ บางทีนั่นอาจเป็นความรู้สึกของความยุติธรรมที่ได้รับการเผยแพร่\"\\n\"เพียงแค่ฟัน, แทง, เฉือนแบบนี้ต่อไป และบิดเบือนความบาปของโลกอันบิดเบี้ยวนี้\"\\n\"ต้องมีสักวัน ต้องมีสักวัน ที่มันจะถูกชำระล้าง\"\\n\\n\"โธ่ อัศวินผู้โง่เขลา การสังหารในนามของความยุติธรรมนั้น ก็ยังคงเป็นการสังหารอยู่ดี \"\\n\"ผิดแล้ว การสังหารในนามของความยุติธรรม นั่นคือความยุติธรรมต่างหาก\"\\n\\nหนึ่งฟัน สองเฉือน สามแทง แล้วคุณจะเห็นถึงความยุติธรรม!\\nแม้ว่าดอกไม้สีขาวที่หญิงสาวมอบให้คุณนั้นจะถูกเลือดย้อมจนดำขลับ แม้ว่าดาบนั้นจะไม่สว่างไสวอีกต่อไป\\nแม้ว่าหน้าตาอันหล่อเหลาที่เปลี่ยนไปเสียจนน่ากลัว จนต้องใช้หน้ากากเหล็กปิดบังเอาไว้\\nแม้ว่าคนที่คุณปกป้องจะไม่เข้าใจ ก็อย่าหยุดเด็ดขาด!\\n\\nอัศวินที่ถูกย้อมจนดำขลับได้ติดตามร่องรอยของอสูรระหว่างออกเดินทางเพื่อดำรงความยุติธรรม\\nได้เจอซากอาณาจักรโบราณที่ล่มสลายเข้า ในนั้นเขาได้พบกับที่สุดแห่งความอยุติธรรม\\n"
}