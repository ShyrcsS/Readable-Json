{
    "Book151_TH.txt": "แสงของดาบที่ตัดผ่านท้องฟ้ายามค่ำคืน แม้แต่แสงดาวและแสงจันทร์ ก็ไม่สามารถเทียบความสว่างไสวของมันได้\\nเสียงแห่งสายลมหนาวจากเขาหวงซาน และเสียงลมฤดูใบไม้ร่วงที่พัดมาตามการร่ายรำของดาบ\\n\\nลมฝนได้หยุดลงแล้ว มีนักเดินทางผู้หนึ่งเดินอยู่บนถนนเพียงลำพัง\\n\\nชายคนนี้เกิดมามีหน้าตาแปลกประหลาด เครางอ จมูกเหมือนเหยี่ยว ตาเหมือนนกฮูก อีกทั้งยังมีรูปร่างที่ผอมโซเหมือนคนป่วยใกล้ตาย เขาเดินไปตามทางบนเขาหวงซาน ซึ่งมองยังไงก็ไม่เหมือนกับคน แต่เหมือนอสูรเสียมากกว่า\\n\\nเขาเดินอยู่บนถนนมาสามวัน หิวโซมาสามวัน และไม่ได้หลับได้นอนมาสามวันแล้ว\\n\\nสามวันก่อนเขายังมีชื่อเสียง ยังมีดาบอันเลื่องชื่อและยังโค่นอาจารย์ลงได้ แต่วันนี้กลับมีเพียงความทุกข์และความเศร้าเท่านั้นที่ร่วงหล่นจากหน้าผากของเขาพร้อมกับสายฝน และหยดลงบนถนนที่เต็มไปด้วยโคลน\\n\\nเมื่อสามวันก่อนนักดาบนิรนามและความแค้นของเขา ได้ทำให้อาจารย์และศิษย์น้องถูกสังหารและฝังไว้ในภูเขาหิมะ พายุหิมะที่พัดพาทำให้หิมะอาบไปด้วยเลือดสีแดงฉาน\\n\\nตอนนี้เขามีชื่อใหม่ว่า...Jin ที่ 72\\nเพราะเขาเป็นผู้รอดชีวิตคนสุดท้ายในบรรดาสมาชิกทั้งเจ็ดสิบสองคนของสำนัก\\n\\n————————\\n\\nไม่รู้ว่านานแค่ไหนแล้ว ที่เสียงรถดังมาจากด้านหลัง\\n\\nJin ที่ 72 ขยับไปข้างทางและพูดขึ้นว่า \"รถคันนี้ไปหมู่บ้าน Tupi Village รึเปล่า?\"\\n\\nคนขับรถโค้งตัวทักทายเล็กน้อยและพูดขึ้นว่า \"รถบนถนนเส้นนี้มีรถแค่ไม่กี่คัน ที่ไม่ผ่านหมู่บ้าน Tupi Village\"\\n\\nJin ที่ 72 จึงถามอีกว่า \"ไหน ๆ ก็ผ่านมาแล้ว รถของท่านยังรับคนได้อีกมั้ย?\"\\n\\nคนขับรถตอบว่า \"ได้น่ะได้ แต่ท่านยังไม่ได้ถามข้าเลยว่าเต็มใจจะรับรึเปล่า\"\\n\\nJin ที่ 72 ไม่เข้าใจ \"ในเมื่อไปหมู่บ้าน Tupi Village เหมือนกัน ทำไมถึงไม่อยากรับล่ะ?\"\\n\\nคนขับรถเอ่ยว่า \"เพราะท่านไม่ใช่ข้า และข้าก็ไม่ใช่ท่านเช่นกัน\"\\n\\n\"ไร้สาระ\"\\n\\nเมื่อพูดจบ ดาบก็ชักถูกออกมาจากฝัก คนขับแทบจะไม่รู้สึกถึงความหนาวเย็นที่ย่างกรายเข้ามา และยังไม่ทันจะได้ต่อสู้ดิ้นรน เขาก็ร่วงลงสู่พื้นและสิ้นลมหายใจเสียแล้ว\\n\\nJin ที่ 72 เป็นคนแบบนี้ ถึงแม้จะต้องสูญเสียทุกอย่างไป จนหัวใจของเขาแข็งกระด้างและขาดสติ แต่เขาก็ยังเกลียดคนที่พูดเรื่องไร้สาระอย่างสุดใจ\\n\\nJin ที่ 72 นั่งอยู่บนรถที่อาบไปด้วยเลือดและขับมุ่งหน้าไปยังหมู่บ้าน Tupi Village"
}