{
    "Weapon11503_TH.txt": "\\nเมื่อก่อนมีเพลงอยู่เพลงหนึ่งที่นิยมร้องตอนดื่มอวยพรและตอนฝึกฝน ซึ่งเพลงร้องว่าอย่างนี้:\\n\"หากแม้นมีคนดึงลิ้นของคุณทิ้ง คุณก็ยังสามารถใช้ดวงตาร้องเพลงได้\"\\n\"หากแม้นมีคนแทงจนคุณตาบอด คุณก็ยังสามารถใช้หูมองไปรอบ ๆ ได้\"\\n\"หากแม้นมีคนวางแผนจะทำลายอนาคต เช่นนั้นก็ชวนเขามายกแก้วด้วยกันเถิด\"\\n\"ถึงแม้นพรุ่งนี้จะมาไม่ถึง แต่เสียงเพลงในขณะนี้ก็จะคงอยู่ชั่วนิรันดร์\"\\n\\nกล่าวกันว่าลักษณะของแต่ละภูมิภาคนั้น ไม่ว่าจะเป็นคนหรือแผ่นดินอันกว้างใหญ่ ก็ล้วนแต่เกิดขึ้นตามเทพเจ้าของพวกเขาทั้งสิ้น\\nแต่ที่สุดแล้วเทพเจ้าผู้รักในอิสระ ได้มอบความรักในอิสระ และไวน์นั้นให้แก่แผ่นดินและผู้คนท่ามกลางการต่อสู้\\nหรือคนได้ถือกำเนิดเทพเจ้าแห่งลมผู้รักในอิสรภาพท่ามกลางหิมะและพายุความปรารถนาต่ออิสรภาพ\\nหรือนี่เป็นคำถามที่ไม่สามารถพิสูจน์ได้ตั้งแต่แรก\\n\\nแต่เพลงเพลงนั้นมักจะร้องในยุคอันมืดมน\\nไม่ว่าในตอนที่ราชาขึ้นครองราชย์บนยอดหอคอยท่ามกลางลมพายุ\\nหรือเมื่อเหล่าขุนนางผู้เสื่อมทรามทำลายล้างเทวรูป\\nในอุโมงค์ใต้ดิน, ในซอยมืด, ในร้านเหล้าที่ทรุดโทรม\\nเสียงเพลงที่แทรกซึมไปในลมพายุและกำปั้นเหล็ก ถักทอจนกลายเป็นรังของฮีโร่นักรบ\\n\\nในอดีตแสนเนิ่นนาน ในเมืองหลวงอันเงียบสงัดที่ถูกล้อมรอบทุกทาง\\nด้วยเสียงพิณของใครบางคน และเสียงโห่ร้องในที่สุดก็บุกฝ่าคุกแห่งลมพายุ\\nชายหนุ่ม, ภูต, นักธนู, อัศวินและนักรบผมแดงพเนจร\\nพวกเขายืนอยู่หน้าหอคอยที่มีรูปร่างคล้ายหอกยาวที่ชี้ไปยังท้องฟ้า\\nด้านหน้าหอคอยที่เหมือนกับเงาของยักษ์หิน\\nและพวกเขาได้ปฏิญาณว่าจะเป็นอิสระ และปฏิญาณว่าจะทำลายกฎของกษัตริย์ผู้โดดเดี่ยวแห่งหอคอย\\n\\nส่วนคนป่วยและอ่อนแอที่ไม่สามารถปีนขึ้นหอคอยได้ ก็ทำได้เพียงฮัมเพลงเบา ๆ ในมุมที่ไม่มีลมพัดผ่าน\\nเพลงที่ใช้ร้องตอนดื่มอวยพรและตอนฝึกฝนนั้นสามารถเขย่ากำแพงเมือง และกระตุ้นเหล่าผู้กล้าให้ปีนขึ้นไป... \\n\"หากแม้นมีคนดึงลิ้นของคุณทิ้ง คุณก็ยังสามารถใช้ดวงตาร้องเพลงได้\"\\n\"หากแม้นมีคนแทงจนคุณตาบอด คุณก็ยังสามารถใช้หูมองไปรอบ ๆ ได้\"\\n\"แต่ทว่าใครจะกล้าแย่งเพลงของคุณ, อิสระที่คุณปรารถนา\"\\n\"—เช่นนั้นก็ ไม่สามารถยกโทษให้โดยเด็ดขาด\"\\n"
}