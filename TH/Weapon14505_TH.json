{
    "Weapon14505_TH.txt": "\\nหยกสีเขียวอมฟ้าอันวิจิตรร่วงหล่นลงมาจากฟากฟ้า ชำระล้างด้วยน้ำใสสะอาดที่ไหลรินชั่วนิรันดร์\\nขจัดคราบดินโคลนดำมืดที่เกาะกิน กำจัดคราบตกค้างไม้เน่าเปื่อยที่หมักหมม\\nหินดึกดำบรรพ์ที่ถูกสกัดและสลักด้วยฝีมือของช่างฝีมือชาวมนุษย์เยาว์วัย\\nในที่สุดกลายเป็นเครื่องหยกอันวิจิตร เฝ้ารอเวลาอันเหมาะสมเพื่อบรรลุเป้าประสงค์อันศักดิ์สิทธิ์...\\n\\n\"ก็อย่างที่ฉันพูด\" นักวิชาการจากดินแดนแห่งป่าฝนอภิปรายเรื่องชา \"ธรรมชาติของประวัติศาสตร์คือการเสื่อมโทรมและการล่มสลาย\"\\n\"มีเพียงความเมตตาและสติปัญญาของทวยเทพเท่านั้นที่สามารถป้องกันการล่มสลายของมนุษย์ได้ ไม่อย่างนั้น มนุษย์นี่แหละที่จะทำลายตัวเอง\"\\n\"ดูซากปรักหักพังที่รกร้างว่างเปล่าไร้ผู้คนท่ามกลางภูเขาและหนองน้ำ ดูสัตว์ร้ายบนภูเขาที่สูญเสียพลังเซียนและภาษาไป...\"\\n\"ผู้คนในอดีตกาลพินาศย่อยยับอย่างปราศจากสุ้มเสียง ทั้งกษัตริย์และหัวหน้าเผ่าในอดีตก็หาได้สร้างผลกระทบอะไรที่ยิ่งใหญ่ไว้เลย\"\\n\\nบรรพบุรุษของ Chenyu Vale ไม่ได้อาศัยอยู่ที่นี่ แต่เดิมพวกเขาเคยอาศัยอยู่ในเหมืองที่อุดมไปด้วยสายแร่\\nชีวิตของครอบครัวและชนเผ่าต่างก็วนเวียนอยู่รอบ ๆ เหมือง ครั้งหนึ่งพวกเขาเคยสร้างถิ่นฐานจากภูเขาหนึ่งทอดยาวไปอีกภูเขาหนึ่ง...\\nแต่มนุษย์ไม่อาจล่วงรู้ถึงบาปที่ฝังลึกอยู่ใต้เท้าอย่างสันโดษที่เบื้องล่างของเหมือง\\nการลงทัณฑ์จากฟากฟ้าไม่เคยให้อภัยแก่มนุษย์ หลังจากเกิดภัยพิบัติ บรรพบุรุษต้องย้ายถิ่นฐานของพวกเขาขึ้นไปยังทางเหนือ\\n\\nผู้อาวุโสของหมู่บ้าน Qiaoying อ้างว่าบรรพบุรุษของผู้คนใน Chenyu Vale มาจากเหวทางทิศใต้\\nพวกเขานำแท่นบูชาหยกขนาดใหญ่มาด้วย และทิ้งไว้เพียงซากปรักหักพังโบราณที่ไม่มีใครสามารถถอดความได้ไว้...\\nเมื่อสงครามอันดุเดือดของเทพอสูรมาถึง จำนวนบรรพบุรุษของ Chenyu Vale ได้ลดลงกลายเป็นชนเผ่านับไม่ถ้วน\\nครั้งหนึ่งลูกหลานของพวกเขาศรัทธาเทพอสูรที่ถูกลืมเลือน แต่สุดท้ายก็ถูกประวัติศาสตร์ลบล้างไป\\n\\n\"คำกล่าวเช่นนั้นถือว่าไม่ถูกต้องเสียทั้งหมด\" ที่ปรึกษาในเสื้อคลุมยาวสีดำเอ่ยตอบ \"ประวัติศาสตร์ของมนุษย์เกิดใหม่ได้เสมอ\"\\n\"ทั้งความเจริญหรือความเสื่อมโทรมล้วนมาจากตัวมนุษย์เองทั้งสิ้น หากไม่มีทางเลือก ก็จะไม่มีสิ่งที่เรียกว่าความเจริญหรือความตกต่ำ\"\\n\"ซากปรักหักพังโบราณถูกผู้คนทอดทิ้ง แต่ผู้อยู่อาศัยนับร้อยในนั้นรอดชีวิตมาได้จนถึงทุกวันนี้อย่างอับจนหนทาง...\"\\n\"การสาบสูญไปของบรรพบุรุษ ทำให้ปัจจุบันเจริญรุ่งเรือง ... ถึงแม้ว่าตอนนี้พวกเขาจะหลอมรวมเป็นหนึ่งเดียวกับผู้คนของเทพเจ้าองค์ใหม่แล้วก็ตาม\"\\n\"แม้ในโลกจะหมดหนทาง แต่สถานการณ์ก็ไม่ได้กดดันพวกเขาจนจมดิ่ง แต่กลับให้พวกเขาได้ทำการเลือก\"\\n\"สำหรับกฎและภูมิปัญญาของเทพเจ้าแล้ว ขึ้นอยู่กับฉันทามติของมนุษย์ แทนที่จะทำตามที่ต้องการ\"\\n\\nหลังจากนั้นไม่นาน ข้อถกเถียงเล็ก ๆ น้อย ๆ บนโต๊ะน้ำชาก็สิ้นสุดลง และความขัดแย้งระหว่างมนุษย์กับเทพเจ้า ก็ยากที่จะจบสิ้นโดยไร้ปัญหา\\nแต่แม่น้ำที่ใสสะอาดไหลนิรันดร์ไม่แปรเปลี่ยน เฉกเช่นความแวววาวของหยกปฏิญาณที่ไม่เปลี่ยนแปลงเหมือนเจ้านายเก่าของมัน"
}