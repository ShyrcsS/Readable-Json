{
    "Book1191_TH.txt": "ถึงแขกผู้มีเกียรติที่รวบรวม \"หลักฐานของผู้ทรงความรู้\" ได้ครบแล้ว:\\n\\nในเมื่อท่านได้อ่านโน้ตนี้แล้ว ก็แสดงว่าท่านได้ไขปริศนาที่ฉันวางไว้ได้สำเร็จแล้ว ยินดีด้วย ทำได้ดีมาก!\\n\\nตอนนี้ \"สมบัติอันยิ่งใหญ่\" ในตำนานที่ท่านตามหาได้อยู่ตรงหน้าแล้ว\\n\\nไม่ต้องเกรงใจ เพลิดเพลินให้เต็มที่... สมบัติไร้เจ้าของพวกนี้คือถ้วยรางวัลของผู้ทรงความรู้\\n\\nเพียงแต่ ในฐานะผู้ก่อตั้งกองโจรล่าสมบัติ ฉันอยากให้คำแนะนำท่านอีกสักอย่าง\\n\\nไม่ว่าท่านจะเป็นใคร การเอาสมบัติกองเท่าภูเขาไปเปิดเผยใต้แสงอาทิตย์หรือโอ้อวด จนนำมาซึ่งความโลภของผู้ริษยานับไม่ถ้วน คงเรียกว่าเป็นการกระทำที่ชาญฉลาดไม่ได้หรอกนะ\\n\\nเชิญเอาสมบัติที่เป็นของท่านเพียงคนเดียวพวกนี้ไปอย่างเงียบๆ แล้วเก็บโน้ตนี้ไว้ แสร้งว่าไม่เคยเจอพวกมันมาก่อน ทำให้ผู้คนเชื่อว่า \"หลักฐานของผู้ทรงความรู้\" ยังคงกระจัดกระจายอยู่ทุกมุมของดินแดนนี้ รอให้ผู้โชคดีที่โชคชะตาเลือกมารวบรวมพวกมัน ทำให้เรื่องราวนี้เล่าขานกันต่อไป ทำให้ผู้คนที่ปรารถนาจะร่ำรวยในชั่วข้ามคืนวุ่นวายกันต่อไป... แบบนี้ สมบัติพวกนี้ที่ท่านต้องฝ่าฟันอันตรายมาตามหา ก็จะอยู่ในมือของท่านได้อย่างปลอดภัยยิ่งขึ้น\\n\\n<right>...จอมโจรผู้ยิ่งใหญ่ Reed Miller</right>"
}