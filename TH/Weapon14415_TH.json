{
    "Weapon14415_TH.txt": "\\n\"อยากให้ข้าไปเป็นเทพเจ้าของชาวห้วงลึกใต้ทะเลงั้นหรือ?\"\\nอสรพิษยักษ์สีขาวบริสุทธิ์หลุบมองเด็กที่อยู่เบื้องหน้า\\n\"เดิมทีที่ข้าเลือกหนีมายังทะเลที่ไม่รู้จัก ก็เพราะข้าไม่สามารถเอาชนะเทพแห่งทองคำและ Narukami ได้\"\\n\"หากพวกเจ้ายังคงแสวงหาแสงสว่าง อนาคตจักต้องพบกับการสูญเสียอีกครั้งอย่างแน่นอน\"\\n\"ชีวิตข้านั้นหาได้มีค่า มีเพียงความอับอาย และความอัปยศอดสู... ข้าทนมามากพอแล้ว\"\\n\\nอสรพิษยักษ์ได้แสดงไข่มุกที่หน้าตาราวกับลูกตาอสรพิษ\\n\"กระนั้นเจ้าก็จงเอ่ยคำสาบานต่อเนตรแห่งคำสัตย์นี้เถอะ\"\\n\"ข้าและบริพารแห่งปะการังเองก็ทำพันธสัญญากันด้วยวิธีนี้เช่นกัน\"\\n\\n\"พวกเจ้าลืมคำสอนของท่านอาจารย์ Spartacus ไปแล้วหรือ?\"\\n\"ห้ามเคารพบูชาเทพ เราต้องพึ่งพาแค่ตัวเราเองเท่านั้น!\"\\nอสรพิษยักษ์ไม่ได้กล่าวสิ่งใด มันเคารพเจตจำนงของชาวห้วงลึกใต้ทะเล\\nหากการเคารพบูชาที่โง่เขลา ถูกแทนที่ด้วยความเชื่อใหม่นี้\\nสำหรับเหล่าผู้ต่อต้านแล้ว คงเป็นเรื่องที่น่าอับอายอย่างไม่ต้องสงสัย\\n\\n\"งั้นข้าจะขอกล่าวคำสาบานต่อเนตรแห่งคำสัตย์นี้\"\\n\"ดั่งเช่นตอนที่ข้าเคยสูญเสียทุกสิ่ง\"\\n\\n\"กาลเวลาผันผ่าน เกาะต่าง ๆ เสร็จสมบูรณ์ Vishap ล่าถอย และเรื่องราวของดินแดนศักดิ์สิทธิ์ก็ได้รับการอภิบาล\"\\n\"ตระกูล Sangonomiya เหล่า Jibashiri และบริพารของข้า... ความปรารถนาอันยิ่งใหญ่ที่สาบานต่อเนตรได้สัมฤทธิผลแล้ว\"\\n\"ตั้งแต่วันนี้เป็นต้นไป หากมีตั้งแต่สองฝ่ายขึ้นไปที่ไม่พอใจในข้อตกลงของ Enkanomiya หรือมีการตัดสินใจที่ต่างไปจากเดิม\"\\n\"หอคอยแห่งตะวันจะรับฟังการตัดสินใจของพวกเจ้า และจะทำลายตนเอง เพื่อกลบฝังทุกสิ่งที่เป็นอดีต\"\\n\\nเทพอสรพิษกล่าวประโยคสุดท้ายออกมา\\nจากนั้นมันก็นำพาผู้คนที่เหลือขึ้นไปเหนือผืนน้ำ\\nถึงเวลาทำตามคำปฏิญาณที่เคยให้ไว้กับเมืองสวรรค์แล้ว..."
}