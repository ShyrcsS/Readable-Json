{
    "Weapon14302_TH.txt": "\\nฮีโร่ทั้งห้าเริ่มออกเดินทาง ก้าวขาเข้าสู่เส้นทางการโค่นมังกรอสูร\\nอัศวินผู้เก่งกาจในการใช้ดาบ เขาทำเพื่อเกียรติยศของเขา\\nแม่มดที่รู้ทุกอย่าง เธอทำเพื่อการวิจัยค้นคว้า\\nทหารรับจ้างที่ระบำดาบราวกับสายลม เขาทำเพื่อเงินตอบแทน\\nนักธนูผู้มีสายตาอันเฉียบแหลม เธอทำเพื่อแสวงหาการแก้แค้น\\nและยังมีนักเขียนผู้มีความรู้กว้างขวางและพลังการจำที่เป็นเลิศ เขาทำเพื่อเรื่องราว\\nดอกบัวออกมาจากปากของฉัน ดอกไม้บานจากงานเขียน คำพูดของฉันหลักแหลมและชัดเจน ความคิดของฉันเฉียบคมราวกับสายฟ้า\\nที่ฉันเข้าร่วมทีมนั้นความจริงแล้วเพียงเพราะว่าหางานทำไม่ได้ เป็นตำแหน่งที่ใคร ๆ ก็ทำได้\\nความจริงแล้วฉันก็ไม่ใช่นักเขียน เป็นเพียงเด็กวัยรุ่นอายุยี่สิบกว่า ๆ ที่ไม่ได้มีประสบการณ์ทำงานที่จริงจังอะไร\\n"
}