{
    "Weapon15503_TH.txt": "\\n\"ลมตะวันออกพัดพากลิ่นไวน์ไปแล้ว\"\\n\"ลมแห่งภูเขานำข่าวของชัยชนะมาให้\"\\n\"ลมจากทางไกลทำให้หัวใจฉันหวั่นไหว\"\\n\"มันร้องเพลงความปรารถนาของฉันที่มีต่อคุณ\"\\n\\nในอดีต มีอัศวินผู้หนึ่งที่โศกเศร้าอยู่เสมอ\\nมีเพียงเพลงนี้เท่านั้นที่ทำให้เขาคลายความเศร้าไปได้บ้าง\\nและก็มีเพียงสาวน้อยคนนั้นที่ร้องเพลง ๆ นี้อยู่ที่จัตุรัส\\nถึงจะสามารถช่วยให้เขาลืมหน้าที่อันหนักอึ้งที่เขาแบกรับไว้ได้ชั่วคราว\\n\\nแต่ในที่สุด ความหายนะก็มาเยือนดินแดนนี้\\nเสียงเพลงที่เคยปลิวไปกับสายลมอย่างมีความสุขได้ถูกเสียงคำรามของมังกรพิษกลืนกิน\\nรอยเท้าของมันสั่นสะเทือนทั่วทั้งแผ่นดิน แม้แต่เสียงร้องและเปลวไฟยังถูกตัดขาดสะบั้น\\nเทพแห่งลมที่ไม่อยากเป็นราชาก็ได้ยินเสียงร้องไห้คร่ำครวญนี้\\nเพื่อปกป้องความฝันของเพื่อนเก่าของเขา และปกป้องทุ่งหญ้าอันเขียวขจี\\nเขาตื่นจากการหลับใหลอันยาวนาน และบินไปต่อสู้กับมังกรร้ายบนฟ้า...\\nนอกจากนี้ เหล่าอัศวินและกองอัศวินของเขาก็ต่อสู้เพื่อแผ่นดินของพวกเขา\\n\\nเมื่อมังกรร้ายสิ้นชีวิตบนยอดเขาน้ำแข็ง มังกรฟ้าก็หลับใหลอยู่ในหอคอยโบราณ\\nแต่อัศวินที่กำลังหลั่งเลือดอยู่ในหุบเขา เมื่อเขาล้มลง เขาก็คิดว่า: \\n\"เธอกำลังเรียนอยู่ทางไกล เธอน่าจะปลอดภัย อยากได้ยินเสียงของเธอเป็นครั้งสุดท้ายจริง ๆ \"\\n\"อย่างน้อย Arundolyn กับ Roland ก็พูดถูก เมื่อเธอกลับมา หายนะเหล่านี้ก็คงจบลงแล้ว\"\\n\\nบทเพลงสรรเสริญเทพแห่งลมและบทเพลงที่บันทึกการต่อสู้ของมังกรสองตัวนั้นมีอยู่มากมาย แต่บทเพลงทั้งหมดก็ค่อย ๆ เลือนหายไปตามกาลเวลา\\nบทเพลงที่เธอเคยชอบร้องก็ได้เปลี่ยนไปหลังจากเธอกลับมา\\n\"ดอกแดนดิไลออนปลิวไปกับสายลมร้อน\"\\n\"ฤดูใบไม้ร่วงหอบเอากลิ่นหอมของเมล็ดพืชมาด้วย\"\\n\"แต่ไม่มีฤดูกาลใดในโลกนี้\"\\n\"สามารถทำให้คุณมองมาที่ฉันอีกครั้ง\"\\n\\nและหลังจากเสียงของเธอแหบพร่าและน้ำตาของเธอแห้งลง เด็กสาวสาบานว่าจะใช้เปลวไฟในชีวิตของเธอเพื่อชำระล้างความชั่วร้ายในโลกไปให้หมด ...\\n"
}