{
    "Book436_TH.txt": "Nagarjuna เอ๋ย\\nเพราะได้รับควาเรนาห์นับหมื่น ข้าจึงคุ้มครองดินแดนประสบภัยอันเป็นนิรันดร์ไว้ได้\\nยามดินโคลนใต้เหวลึกทำให้อาณาจักรปฐมกาลแปดเปื้อน\\nวิญญาณสุกสกาวที่หนุนนำเจ้าแห่งปัญญาจึงแตกกระจายออกเป็นหมื่นประเภท\\nข้าว่ายทวนสายธารแห่งความโศกา ด้วยความกระหายน้ำค้างหวานชื่น\\nเปิดทางเพื่อให้วิญญาณใจเมตตาช่วยให้แสงการุญแห่งปัญญาสาดส่องไปทั่วทั้งสี่ทิศ\\n\\nNagarjuna เอ๋ย\\nเพราะได้รับควาเรนาห์นับหมื่น ข้าจึงหล่อเลี้ยงวิญญาณใจเมตตาของทุ่งทะเลบุปผาไว้ได้\\nดูเถิด ควาเรนาห์ที่แสงเผยให้เห็น ทายาทคนสุดท้ายของเทพแห่งแมกไม้\\nดูเถิด นักรบผู้รอดชีวิตจากการต่อสู้นับร้อยครั้ง ศัตรูของปีศาจแห่ง Dev\\nหมอกสลัวดำมืดที่อยู่นอกท้องฟ้า ก็ไม่อาจกัดกร่อนร่างของพวกมันได้\\n\\nNagarjuna เอ๋ย\\nเพราะได้รับควาเรนาห์นับหมื่น ข้าจึงได้อยู่เหนือผู้ตายแห่งแดนโสมมนี้\\nชำระล้างบาปของผู้ไร้บาป ไปเกิดใหม่ในดินแดนบริสุทธิ์ที่ไร้ทุกข์ทรมาน\\nท่ามกลางจักระของโลกได้ซุกซ่อนเมล็ดแห่งกรรมที่จะให้กำเนิดทุกอย่างไว้\\nการเจริญและร่วงโรยชั่วขณะของโลก เป็นเพียงภาพลวงที่เมล็ดสร้างขึ้นในปัจจุบันนี้เท่านั้น\\n\\nNagarjuna เอ๋ย\\nเพราะได้รับควาเรนาห์นับหมื่น ข้าได้ชำระล้างห้วงลึกแห่งสวรรค์จนเอี่ยมอ่องแล้ว\\nในที่สุดดินโคลนที่ทะลักจากใต้หุบเหวก็ล่าถอยไป\\nลูกหลานของ Dahri เองก็จำนนต่อกฎหมาย\\nร้อยบทเพลงประสานเสียงขับขาน สายพิรุณชะงักนิ่งชั่วขณะ\\n\\nNagarjuna เอ๋ย\\nหากกระแสน้ำแห่งความมืดปรากฏขึ้นอีกครั้ง ขุมนรกสีดำจะกลับมา\\nจงขับขานบทเพลงสรรเสริญ เพื่อภาวนาต่อควาเรนาห์ที่ไม่เคยพ่ายแพ้เหล่านั้น\\nควาเรนาห์อันเป็นนิรันดร์ จะชี้นำเราไปสู่หนทางเบื้องบน\\n"
}