{
    "Book1152_TH.txt": "วันที่ ■ เดือน ■ อากาศแจ่มใส\\n\\nพ่อแม่รับผิดชอบต่อการเกิดของลูก ส่วนลูกก็รับผิดชอบต่ออนาคตของตนเอง นี่คือกฎเกณฑ์ทางสังคม และฉันคิดว่าสุดท้ายแล้ว กฎเกณฑ์นี้มักจะจบลงตรงที่:\\nบั้นปลายชีวิตของ Alain ใกล้จะถึงจุดสิ้นสุดแล้ว เขาทำพินัยกรรมทิ้งไว้ มรดกนั้นประกอบไปด้วยเงินฝากนิดหน่อย, Pronoria และสมุดบันทึกบางส่วน\\nเขาสั่งให้ฉันเผาสมุดบันทึกหลังจากที่เขาเสียชีวิตเพื่อป้องกันไม่ให้ใครขโมยไป สมุดบันทึกมากมายขนาดนั้น ฉันว่าคงมีแต่ Pronoria เท่านั้นแหละที่จะขโมยไหว\\nPronoria คือความหวังสุดท้ายในชีวิตของ Alain เสียดายที่เขาไม่มีโอกาสได้เห็นผลลัพธ์ที่แน่ชัดในตอนที่ยังมีชีวิตอยู่\\nเขาบอกฉันว่าไม่ต้องห่วง จะมอบ Pronoria ให้ศูนย์วิทยาศาสตร์ Fontaine ก็ได้ แค่เสียดายที่พวกนั้นไม่เข้าใจวิธีดูแลรักษามันเหมือนฉัน และฉันก็ไม่เห็นด้วย\\nPronoria เป็นของฉันแล้ว ไม่รู้ว่าจะเอาไปใช้ทำอะไรได้นะ\\n\\nวันที่ ■ เดือน ■ ฝนตก\\n\\nวันนี้เป็นวันงานศพ ฝนตกหนักระหว่างพิธี ไม่รู้เลยว่าใครกันที่ร้องไห้อยู่บนฟ้า น่ารำคาญชะมัด! กางร่มตอนฝนตกนี่ยุ่งยากจริง ๆ! น่าหงุดหงิดที่สุด!\\nAlain ถูกฝังเรียบร้อยแล้ว ทุกอย่างราบรื่นดี ฉันไปส่งเขาเป็นครั้งสุดท้าย ส่วน Pronoria ก็อยู่เฝ้าบ้าน\\nกว่าอากาศจะดีขึ้นก็ดึกแล้ว ฉันนั่งอยู่ที่สุสานเป็นเพื่อน Alain อยู่พักหนึ่ง และมีดวงจันทร์บนฟ้าเป็นเพื่อนฉัน\\nค่ำคืนช่างเงียบสงัด\\nไม่มีเสียงลมหายใจอ่อนแรงอีกต่อไปแล้ว...\\nในโลกนี้ ดูเหมือนจะมีแค่ดวงจันทร์เท่านั้นที่อยู่เคียงข้างฉัน\\n\\nวันที่ ■ เดือน ■ อากาศแจ่มใส\\n\\nไปแล้วนะ ลาก่อน!\\n\\nวันที่ ■ เดือน ■ เมฆครึ้ม\\n\\nประวัติการอัปเดต:\\nอัปเดตฟังก์ชันชงชาให้กับ Pronoria แล้ว\\nอัปเดตฟังก์ชันส่งอาหารให้กับ Pronoria แล้ว\\nอัปเดตฟังก์ชันค้นหาหนังสือให้กับ Pronoria แล้ว\\nแก้ไขข้อผิดพลาดที่ Pronoria ตากผ้าไม่เป็นแล้ว\\nฉันจะบอกกับคนอื่นว่า Pronoria เป็นผู้ติดตามของฉัน เพื่อที่จะได้ไม่ให้ใครจ้องมันด้วยสายตาอยากรู้อยากเห็น\\nฉันจะต้องปกป้องมันให้ได้ เพราะมันคือความลับและความปรารถนาของ Alain"
}