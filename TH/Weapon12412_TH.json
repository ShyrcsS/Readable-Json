{
    "Weapon12412_TH.txt": "\\nในค่ำคืนดึกสงัดไร้ซึ่งผู้คน การขยับเหงือกของมันแปลความหมายได้ว่า:\\n\\n\"เมื่อฉันออกไปจากท้องทะเล ฉันคงต้องตายอย่างไม่ต้องสงสัย\"\\n\"ใจฉันหยุดเต้น ดวงตาขาวโพลน แล้วฉันก็จะส่งกลิ่นเหม็น\"\\n\"สำหรับปลาแล้ว ถ้านี่ไม่ใช่ความตายแล้วจะเป็นอะไรได้ล่ะ?\"\\n\\n\"ฉันคือปลาที่แข็งแกร่งที่สุดในหมู่ปลาแมกเคอเรล\"\\n\"ฉันเคยเป็นผู้ที่แข็งแกร่งที่สุดในท้องทะเลตื้น\"\\n\"และแม้แต่สัตว์ทะเล ปลาวาฬ และฉลามก็ไม่อาจเอาชนะฉันได้\"\\n\"แล้วฉันก็เจอกับคู่ต่อสู้ที่เหมาะสม\"\\n\"มันคือคุระเกะ หรืออาจเรียกพวกมันว่าแมงกะพรุน\"\\n\"ทั้งที่พวกมันแค่ลอยไปตามกระแสน้ำ\"\\n\"แต่กลับสามารถกำจัดพลังโจมตีที่กระทบตัวมันทั้งหมดได้\"\\n\\n\"ดังนั้นฉันจึงละทิ้งเส้นทางของพละกำลัง\"\\n\"และปล่อยให้แมงกะพรุนนั้นมีชีวิตต่อไป\"\\n\"หลังจากใช้ชีวิตผ่านมาอย่างยาวนาน\"\\n\"ฉันสามารถควบคุมทุกอวัยวะในร่างกายได้\"\\n\"ฉันจึงหยุดหัวใจที่ยังเต้นอยู่ของตัวเองลง\"\\n\"เพื่อไม่ให้ตัวเองถูกมองว่าเป็นปลาสดแล้วถูกแล่\"\\n\"แม้ว่าพวกเธออาจจะคิดว่าฉันเป็นแค่ปลาทูเค็ม\"\\n\"แต่ยังไงก็ให้ฉันเป็นพลังของพวกเธอก็แล้วกันนะ\"\\n\\n\"ตอนนี้ก็จับร่างอันแข็งแกร่งของฉันไว้\"\\n\"อืม...\"\\n\"รอจนน้ำทั้งหมดไหลลงสู่ท้องทะเล\"\\n\"ในวันที่แสงดาราทั้งหมดดับสลาย\"\\n\"เมื่อทุกสิ่งมาบรรจบกันในทะเลแห่งชีวิตที่ทุกอย่างเริ่มต้นขึ้น\"\\n\"เมื่อถึงวันนั้น จะมาประลองกับฉันดูมั้ยล่ะ\""
}