{
    "Book459_TH.txt": "ใช้เวลาไปตั้งเกือบ 16 วัน ในที่สุดฉันก็สามารถเขียนบันทึกนี้เสร็จก่อนคืนเทศกาล Sabzeruz ได้แล้ว\\nพอนึกได้ว่าหลังเทศกาล Sabzeruz จบลง นักเดินทางกับ Paimon ก็อาจจะเดินทางต่อในทันที ดังนั้นฉันจึงหวังว่าจะสามารถมอบสิ่งนี้ให้เธอในช่วงเทศกาล Sabzeruz ได้\\nนี่คือการรวบรวมตำนานเกี่ยวกับท่านหญิงน้อย Kusanali ที่ถูกเล่าขานมาปากต่อปาก ซึ่งฉันใช้ประโยชน์จากเวลาว่างนอกเหนือจากการเตรียมตัวสำหรับเทศกาล Sabzeruz คอยสอบถามผู้คนและจดบันทึกไว้\\nแม้จะสัมภาษณ์ผู้คนไปมากมายแล้ว แต่กลับมีคนที่รู้จักท่านหญิงน้อย Kusanali เพียงหยิบมือเท่านั้น...\\nฉันหวังว่าข้อมูลนี้จะช่วยให้เธอตามหาท่านหญิงน้อย Kusanali ได้นะ\\n\\n\"ครั้งหนึ่งแหล่งน้ำใกล้กับ Gandharva Ville เคยปนเปื้อนมลพิษ ผู้คนต้องเดินทางไปไกลแสนไกลเพื่อให้ได้น้ำมา แต่แล้ววันหนึ่งผู้คนก็พบว่าน้ำนั้นสามารถกลับมาดื่มได้แล้ว มีคนบอกว่าคืนก่อนนั้นตนเห็นแสงสีเขียวสว่างวาบอยู่ใกล้กับแหล่งน้ำ ทุกคนต่างเชื่อว่านั่นคือพลังอันศักดิ์สิทธิ์ของท่านหญิงน้อย Kusanali\"\\nฟังดูเป็นไปได้มากทีเดียว การกำจัดการปนเปื้อนของแหล่งน้ำด้วยวิธีธรรมชาติน่าจะต้องใช้เวลานานมาก หรือว่าท่านหญิงน้อย Kusanali เคยปรากฏตัวที่ Gandharva Ville มาก่อน?\\n\\n\"...หลังจากที่แม่จากไป ฉันก็กลัวความมืดมาโดยตลอดจนไม่อาจนอนหลับได้ แต่แล้ววันหนึ่งก็เริ่มมีเสียงหนึ่งคอยพูดคุยกับฉัน ทำให้ฉันหลับไป พี่สาวคนหนึ่งบอกฉันว่า นั่นคือท่านหญิงน้อย Kusanali ที่รู้สึกเห็นใจฉัน\"\\nเด็กน้อยที่น่าสงสาร หวังว่าเทศกาล Sabzeruz จะทำให้เขามีความสุขขึ้นได้บ้าง ประสบการณ์ของเขาช่างคล้ายกับที่ฉันเคยประสบในตอนนั้น ท่านช่างเป็นเทพที่อ่อนโยนเหลือเกิน\\n\\n\"มีครั้งหนึ่งฉันดื่มหนักไปหน่อย จนหาทางกลับบ้านไม่เจอ เมื่อถึงทางแยก ฉันเหมือนจะเห็นท่านหญิงน้อย Kusanali ท่านตัวสูงมาก ๆ และมีแขนขาที่แข็งแรงอย่างยิ่ง จากนั้นฉันก็ล้มลง และท่านก็รับตัวของฉันไว้ พอวันต่อมาฉันพบว่าตัวเองนอนอยู่ใต้ต้นไม้ต้นหนึ่ง อืม ต้องเป็นท่านหญิงน้อย Kusanali แน่ ๆ ที่คอยดูแลฉัน\"\\nอืมม... นี่คงไม่ได้มีค่าพอให้อ้างอิง ฉันว่านั่นน่าจะเป็นต้นไม้ใช่ไหม?\\n\\n[บันทึกตำนานพร้อมกับความคิดเห็นอ้างอิงของ Dunyarzad ถูกเขียนบันทึกจนแน่นเต็มทุกหน้า]"
}