{
    "Weapon12512_TH.txt": "\\n\"ฟังให้ดีนะ Leticia ที่รัก จำไว้ว่าลูกเป็นบุตรสาวคนโตของตระกูล Randolph\"\\n\"ลูกต้องเข้าใจว่า เมื่อพวกเราชนชั้นสูงนั่งลง ประเทศชาติก็จะเอนเอียงมาหาพวกเรา\"\\n\"เมื่อพวกเราล้มลง จะเป็นการบดขยี้บ้านเรือนนับไม่ถ้วน และพลเรือนที่อาศัยอยู่ในนั้น\"\\n\"เพราะฉะนั้น ฟังให้ดีเถิด Leticia ที่รัก\"\\n\"ลูกจะต้องรักษากิริยาอันสูงส่ง และรูปลักษณ์ภายนอกให้บริสุทธิ์ อย่าได้แสดงความโกรธ ความโศกเศร้า และความสุขออกมาง่าย ๆ\"\\n\"เพราะชื่อตระกูลของพวกเราสามารถมอบความมั่งคั่งและเกียรติยศให้กับคนทั่วไปได้ หรือส่งพวกเขาลงสู่ Fleuve Cendre ก็ได้\"\\n\\nแม้ว่าพ่อจะพูดเช่นนั้น สาวน้อยก็ยังคงเป็นสาวน้อย จนกระทั่งกลายเป็นชนชั้นสูง:\\nเมื่อในมือปราศจากคราบเขม่าและน้ำมันเป็นพันธนาการ ในใจก็จะมีความปรารถนาที่จะ \"ผจญภัย\"\\nเธอปิดบังความลับไม่ให้พ่อ พี่น้อง และคนรับใช้รู้ แล้วปลอมตัวก้าวเข้าไปในเมืองใต้ดินที่ไม่มีทั้งแสงแดดหรือสายฝน\\nเพียงเพราะแค่อยากจะดูชีวิตของคนต่ำต้อย ที่ไม่สามารถควบคุมได้แม้แต่ชะตากรรมของตัวเอง\\nนี่อาจจะน่าสนใจมากกว่ามายากลของ Parsifal ซะอีก! สาวน้อยแอบตื่นเต้นอย่างเงียบ ๆ\\nแต่การผจญภัยนั้นแตกต่างจากสิ่งที่เธอคาดหวังไว้ ก็เพราะมันไม่ใช่สิ่งที่มีการเตรียมการเอาไว้\\nเรื่องที่เธอได้ประสบนั้น ไม่ใช่เรื่องที่สามารถพูดคุยกับเพื่อนของชนชั้นสูงในวัยเดียวกันในงานเลี้ยงได้เลย\\nในขณะที่อันตรายที่มองไม่เห็นอย่าง ดนตรี คำโกหก หรือไวน์องุ่นอาบยาพิษพร้อมที่จะโชว์คมดาบออกมา...\\n\\n\"วี๊ดวิ้ว คุณหนูบ้านไหนกันที่กรุณามาเยี่ยมเยือน Fleuve Cendre ของพวกเรา\"\\nสิ่งที่ขับไล่เงาอันน่าสะพรึงกลัวที่โผล่ออกมาจากทั่วทั้งทิศ คือแสงที่อ่อนโยนและคุ้นเคย\\n\"นายคือ...\"\\nชื่อของเขาอยู่ติดอยู่บนริมฝีปาก แต่สิ่งที่ออกมาจากปากคือ เขาดูออกได้ยังไงทั้ง ๆ ที่เธอปลอมตัวอยู่\\n\"คุณดูไม่คุ้นชินกับการโกหกแม้แต่น้อย แค่นี้ก็ยอมรับแล้วว่าเป็นคนจากภายนอกไม่ใช่เหรอ?\"\\n\"...ยังไงซะ เสื้อผ้าของคุณก็ไม่เปื้อนคราบเขม่าควัน ไม่มีน้ำมันเครื่อง และไม่เคยเปื้อนเลือดเลย\"\\n\"จริงสิ ดูจากท่าทางการเดินของคุณแล้ว คุณคงไม่ชินกับการใส่กางเกงล่ะสิท่า\"\\n\\nเมื่อถามว่าทำไม Reed ที่เธอรู้จักถึงได้สามารถเดินเหินได้อย่างอิสระใน Fleuve Cendre ชายหนุ่มจึงกล่าวว่า:\\n\"หวังว่าคุณจะเห็นตรงกันว่า เรื่องราวของที่นี่ ทั้งพ่อ, พี่น้อง และคนรับใช้ของคุณไม่จำเป็นต้องรับรู้ว่าเกิดอะไรขึ้น\"\\n\"อย่างที่ลูกพี่บอก สิ่งที่อยู่ใต้แสงอาทิตย์เป็นของพวกเขา สิ่งที่อยู่ใน Fleuve Cendre เป็นของพวกเรา\"\\n\"Leticia ที่รัก โปรดลืมว่าตัวเองเป็นบุตรสาวคนโตของตระกูล Randolph ชั่วคราวเถอะ\"\\n\"ในฐานะที่เธอเป็นมนุษย์คนหนึ่ง ตามฉันมาเถอะ ใช้ดวงตาอันสดใสที่ไม่เคยปกคลุมไปด้วยฝุ่นคู่นั้น\"\\n\"มองดูโลกที่พี่น้องมีเลือดสีแดงแบบเดียวกันไหลเวียนอยู่ มีความหลงใหลและความรัก\"\\nนี่มันไม่เหมือนกับการผจญภัยที่เธอคาดหวังไว้ ก็เพราะมันอยู่ภายใต้การวางแผนของโชคชะตา\\nเธอได้สัมผัสกับเรื่องราวที่ไม่สามารถพูดคุยกับเพื่อนชนชั้นสูงวัยเดียวกัน และคนรับใช้ในงานเลี้ยงได้...\\n\\n\"Leticia ฉันชื่นชมจิตวิญญาณอันสูงส่งของเธอ\"\\n\"พวกเราจะไม่เป็นขวานที่คอยตัดต้นไม้อีกต่อไป\"\\n\"หากมีวันหนึ่ง ฉันหลงละเลิงอยู่ในความรุ่งโรจน์ของโลกนี้\"\\n\"ในตอนนั้น ก็ให้เธอเป็นคนตัดสินโชคชะตาของฉันละกัน...\"\\n\\n...\\nหลายปีต่อมา เมื่อได้เจอกับพ่ออีกครั้ง เธอก็ได้ใช้นามแฝงว่ากุหลาบ\\nไม่คุ้นเคยกับเสื้อผ้าหรูหราที่ถูกบังคับให้สวมใส่อีกต่อไป แต่กลับคุ้นเคยกับน้ำหนักอันหนักอึ้งของขวานรบ\\nแต่เธอก็ไม่ชินกับรูปลักษณ์ที่เปราะบาง และแก่ชราของพ่อผู้สง่างาม และอ่อนโยนของเธอในความทรงจำของเธอ\\n\\n\"คุณพ่อที่รัก หนูได้ให้คำมั่นสัญญากับคนที่หนูรัก และเหล่าคนที่หนูรักไว้แล้ว\"\\n\"การที่หนูยังมีชีวิตอยู่ก็หมายความว่าเลือดของตระกูลพวกเรายังไหลเวียนอยู่\"\\n\"และหนูก็ไม่ยอมให้ชื่อตระกูล Randolph แปดเปื้อนไปด้วยสิ่งสกปรกที่ล้างไม่ออกเพราะหนู\"\\n\\n\"Leticia ที่รัก ไม่มีวันไหนที่พ่อจะไม่จุดเทียนให้ลูกเลยสักวัน\"\\n\"แม้ว่าก่อนหน้านี้ลูกต้องการที่จะละทิ้งชื่อของตระกูล Randolph แต่พวกเราก็ยังคงเป็นพ่อลูกกัน\"\\n\"ตอนนี้เกมไร้ค่านี้จบลงแล้ว กลับบ้านของเรากันเถอะ\"\\n\"ลูกของลูกไร้ความผิด พ่อจะไม่ละทิ้งเลือดเนื้อเชื้อไขของลูกโดยไร้ความหมาย\"\\n\"แต่เรื่องสามีของลูก พ่อพอจะใช้เวทมนตร์ของตระกูล Randolph ได้นิดหน่อย...\"\\n\\n...\\nแต่ในที่สุดเธอก็จำมันได้ในความฝัน การทิ้งระเบิดของปืนนาวีในตอนนั้นไม่ได้ส่งผลกระทบต่อพวกเราเลยสักนิด\\nเส้นทางอันมืดมิดที่สุนัขนักล่าแทรกซึมเข้าไปนั้น ไม่น่าจะมีคนนอกรู้"
}