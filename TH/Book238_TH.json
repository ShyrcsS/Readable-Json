{
    "Book238_TH.txt": "บทนำ\\n\\nเรื่องราวของความทรงจำมักเชื่อมโยงกับช่วงเวลาแห่งการได้รับและการสูญเสีย\\n\\nหากจะพูดถึงสาเหตุที่จับปากกา และลงมือเขียน อันที่จริง ก็ไม่มีเรื่องใหญ่อะไร\\n\\nคืนนั้น ขณะฉันกำลังนั่งดื่มเหล้า ผ่อนคลายอารมณ์อยู่ที่ ภัตตาคาร Uyuu นึกไม่ถึงว่าจะได้เจอสหายเก่า และก็ไม่รู้ว่าเธอมานั่งลงที่ข้างฉันตั้งแต่เมื่อไร\\n\\n\"ตายจริง ใครกันเนี่ย ดูท่าทางอารมณ์ดี แต่ไหงกลับมานั่งดื่มคนเดียวอย่างเหงา ๆ แบบนี้ล่ะ?\"\\n\\nเมื่อเธอถามแบบนี้ ฉันจึงตอบส่งๆ ไปว่า:\\n\"เหล้าเลิศรสย่อมมีราคาสูง ก็ไม่แปลกที่จะอดทน เฝ้ารออยู่เพียงลำพัง\"\\n\\n\"เปลี่ยนคำพูดคำจาบ้างก็ได้นะ..คุณนี่ใช้ไม้เดิมตลอดเลย\\nเธอในวันนี้ ผู้ที่เป็นถึงหัวหน้าบรรณาธิการ กำลังถือจอกเหล้า และดื่มอย่างสุนทรี\\n\"หาเงินค่าเหล้าให้ตัวเองไม่ดีกว่าเหรอ? จะอยู่ว่าง ๆ ไปทำไมกัน\"\\n\\n\"ส่วนค่าเหล้าของคืนนี้ ฉันจะจ่ายให้เอง\"\\nเธอหัวเราะราวกับจะบอกว่า นี่มันเป็นครั้งที่สามแล้วนะ\\n\\n\"กลับมาแล้วเหรอ\"\\nฉันเห็นลมยามค่ำคืน พัดกลีบ Sacred Sakura ตกลงบนจอกเหล้าของเธอ ทำให้ดวงจันทร์ดวงเล็ก ๆ ในแก้วมลายหายไป\\nความรู้สึกที่เหมือนเคยเกิดขึ้น ได้กลับมาอีกครั้ง ทำให้เอ่ยปาก พูดสี่คำนี้ออกไปโดยไม่รู้ตัว\\n\\n\"คุณเมาแล้วนะ\"\\nสีหน้าของเธอดูไม่พอใจ และน้ำเสียงฟังดูแน่วแน่ไม่ไหวติง\\nแต่ไม่นาน เธอก็วางจอกเหล้าลง ถอนหายใจ และพูดว่า:\\n\"ตอนที่เธอคนนั้นจากไป ฉันยังไม่เกิดเลยด้วยซ้ำ\"\\n\\nตอนนั้น ฉันยังเป็นเด็กอยู่จริง ๆ\\n\\n\"เรื่องราวที่เธอคนนั้นเคยเล่า บางทีคงจะมีแค่คุณเท่านั้นที่สามารถบอกได้\"\\n\\nเรื่องก็เป็นแบบนี้ คิดแล้วก็ตลกดีนะ พอรู้ตัวอีกทีฉันก็กลับไปจับปากกาเขียนให้สำนักพิมพ์ Yae อีกครั้งเสียแล้ว\\nขอให้ผู้ชื่นชอบผลงานของฉันทุกท่าน อย่าเพิ่งใจร้อนด่วนโกรธกันซะก่อน เพราะไม่ใช่ว่าฉันจะเลิกเขียนไปเพราะเห็นแก่ความสบายส่วนตัว\\nและยังไง ฉันก็ต้องเตรียมตัวเพื่อเหล้าชั้นยอดที่กำลังจะลดราคา แถมยังต้องตอบแทนที่วันนั้นหัวหน้าบรรณาธิการเลี้ยงเหล้าฉันอีกด้วย\\n"
}