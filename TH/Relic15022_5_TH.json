{
    "Relic15022_5_TH.txt": "\\nในความเงียบสงัดของท้องทะเลลึกที่ทอประกายแสง เวลาดูเหมือนจะผ่านไปอย่างเชื่องช้า\\nแม้แต่เปลือกหอยที่ส่องประกายใสสะอาด ก็อาจจะถูกลืมเลือนไปเพราะอายุขัยอันยาวนาน\\n\\nผู้คนแห่งท้องทะเลได้ออกมาจากใต้ก้นทะเลอันมืดมิด อำลาความฝันอันยาวนานใต้ท้องทะเลลึก\\nไปให้ห่างไกลจากสายตาที่คอยสอดส่องของทายาทมังกรทะเล ปีนป่ายบันไดปะการังที่ส่องประกายไปยังดินแดนแห่งแสงแดด\\nตามตำนานเล่าว่า ในสมัยนั้นผู้คนใต้ทะเลมักจะเก็บเอาเปลือกหอยเอาไว้เป็นที่ระลึกถึงเผ่าเสมอ\\nสำหรับผู้โดดเดี่ยวที่สูญเสียเผ่าไปนั้น จะได้รับการต้อนรับเข้าสู่ครอบครัวใหม่\\n\\nในภาษาโบราณของเผ่า ได้เรียกเปลือกหอยที่ส่องประกายใสสะอาดเหล่านี้ว่า \"ลาก่อน\"\\nทั้งสองฝ่ายที่โอบกอดกันจะไม่ถูกพลังจากภายนอกทำให้พรากจากกัน แต่การพึ่งพาอาศัยกันไม่ได้หมายถึงนิรันดร์\\nเปลือกหอยเหล่านี้จึงเป็นการอำลาชีวิตใต้คลื่น และเป็นจุดเริ่มต้นของชีวิตใหม่ภายใต้แสงอาทิตย์"
}