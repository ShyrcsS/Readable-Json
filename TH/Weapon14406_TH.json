{
    "Weapon14406_TH.txt": "\\nสื่อเวทโบราณจากคลังอาวุธใน Liyue ไม่ทราบรุ่นที่ผลิต ซึ่งตำราที่เกี่ยวข้องก็ไม่ได้บันทึกไว้ว่ามันถูกผลิตขึ้นมาเมื่อไหร่\\nวงล้อเวทที่ใช้พลังจากต้นกำเนิดของจักรวาล เรียงตัวกันเป็นวงกลมที่สมบูรณ์แบบ โดยมีแกนกลางที่ทำขึ้นจากหยกอำพัน ซึ่งสื่อความหมายว่าเป็น \"ดาวเด่นกลางนภา\"\\n\\nหลังจากภัยพิบัติได้ยุติลง เหล่าอสูรที่เหลืออยู่ก็ยังคงเพ่นพ่านอยู่บนโลก นี่เป็นเหตุให้ไม่ว่าจะเป็นอาวุธทางการทหารหรือการเล่นแร่แปรธาตุต่างก็ถูกเสาะหา\\nอย่างไรก็ตามศาสตร์แห่งการสร้างสื่อเวทไม่ได้พัฒนาเป็นร้อยปีแล้ว สื่อเวทที่สร้างเสร็จนั้นบอบบางมาก ไม่เหมาะกับการใช้งาน\\nนักเล่นแร่แปรธาตุดั้นด้นมายัง Liyue เพื่อมาหา Yun Hui เจ้าของร้านตระกูล Yun อันเลื่องชื่อ พร้อมทั้งขอร้องให้เธอออกแบบสื่อเวทชนิดใหม่ให้\\nYun Hui ได้เพิ่มสื่อเวทชิ้นหนึ่งเข้าไปในตำราอาวุธชุด\"การทดสอบ\"\\n\\nวงเวทที่สร้างขึ้นจากไม้โบราณและแร่หายาก อำพันหยก Cor Purum ชิ้นใหญ่ที่อยู่ตรงใจกลางนั้นเป็นของล้ำค่าที่นักเล่นแร่แปรธาตุทั้งหลายใช้บูชาเหล่าเทพเจ้า\\nนำหินอำพัน Cor Lapis ใส่เข้าไปในเตาหลอมและหลอมด้วยไฟความร้อนสูงเป็นเวลาสี่สิบเก้าวัน จากนั้นนำออกมาและพักไว้ที่บ่อน้ำแร่บนเขา แช่ไว้อีกสี่สิบเก้าวัน ก็จะแปรธาตุเป็นอำพันหยก Cor Purum\\nอำพันหยกที่ผ่านไฟแล้วน้ำมาสองรอบไม่เพียงแต่ไม่แตกง่ายเท่านั้น แต่ยังรวมเอาวิญญาณของสวรรค์และโลกไว้ด้วย สื่อเวทที่ใช้มันเป็นแกนกลางจะสามารถสร้างพลังเวทในตนเองได้ วงเวทวงกลมหนึ่งวงคือหนึ่งรอบ หากหมุนวงเวทครบสิบสองรอบจะทำให้พลังงานที่ได้บริสุทธิ์มากขึ้น\\n\\nสีของหยกนั้นใสดุจอำพัน ตัวเรือนดูทองอร่าม หลังจากปรึกษากันแล้ว Yun Hui ตั้งชื่อสื่อเวทนี้ว่า \"Prototype Amber\"\\nมันคือต้นกำเนิดของอาวุธที่ใช้ขับไล่วิญญาณชั่วร้ายและอสูรทั่วทั้ง Liyue\\n"
}