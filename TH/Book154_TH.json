{
    "Book154_TH.txt": "เมื่อสายรุ้งได้จางหายไป ในที่สุด Jin ที่ 72 ก็ออกจากหมู่บ้าน Tupi Village มุ่งหน้าไปยังเขาหวงซาน\\nตำนานเก่าแก่ในโลกได้เล่าว่า \"เขาหวงซาน\" นี้จักรพรรดิได้ใช้ดาบแกะสลักขึ้นมา ดังนั้นจึงยากมากที่จะปีนขึ้นไปได้\\nนอกจากนี้ชาวบ้านยังเล่าขานกันว่าที่เรียกว่าเขาหวงซาน เป็นเพราะเขาแห่งนี้เปียกชุ่มไปด้วยน้ำตาของพระแม่ธรณี ดินจึงมีสภาพเป็นด่างจนไม่มีหญ้างอกขึ้นมาได้\\n\\nเขาหวงซานเคยมีชื่อเสียงในด้านทรัพยากรแร่ทองและหยกที่อุดมสมบูรณ์ แต่หลังจากที่เกิดแผ่นดินไหว เหมืองก็ถูกทำลาย และคนงานทั้งหมดก็ถูกฝังอยู่ในนั้น\\nจากนั้นมาก็ไม่มีใครคิดที่จะสร้างเหมืองขึ้นมาอีก และปล่อยให้อสูรร้าย และโจรซ่อนตัวอยู่ในถ้ำหินนั้น\\n\\nในบรรดาอสูรร้ายและโจรนั้นมีศัตรูของ Jin ที่ 72 ซ่อนอยู่\\nนักดาบเดินตัวสั่นอย่างกะโผลกกะเผลก บาดแผลที่ได้รับจากการต่อสู้กับหัวหน้าหมู่บ้าน Tupi Village นั้นยังคงเป็นอุปสรรคต่อเดินเหินของเขา\\n\\nนักดาบรู้ว่าในเขาหวงซานแห่งนี้มีสายตาหลายคู่ที่จับจ้องเขาอยู่ และเหล่าอสูรได้กลิ่นเลือดจากบาดแผลบนตัวเขา\\nชีวิตที่เต็มไปด้วยการเข่นฆ่าและนองเลือดมานานหลายปีทำให้ Jin ที่ 72 มีประสาทสัมผัสที่ไวมาก\\n\\nJin ที่ 72 รู้สึกว่าเขาหวงซานแห่งนี้แวบแรกดูเหมือนว่าจะไม่มีอะไร แต่ทว่าคงได้วางแผนดักล้อมเขาเอาไว้หมดแล้ว\\nโจรที่ซ่อนตัวอยู่ในความมืดรอให้เขาเข้าไปในโพรงหินแคบ ๆ อัดอยู่ในซอกหินแคบ ๆ หรือข้ามเหมืองที่ถล่ม เพื่อที่จะใช้ดาบอันแหลมคมจัดการเขาท่ามกลางความมืดนั้น\\n\\nแต่อย่างน้อยเมื่อมองจากภายนอกของภูเขาที่สูงชันแห่งนี้ ก็คงเพียงพอแล้วที่จะกลายเป็นที่ฝังศพของ Jin ที่ 72\\nนักดาบที่บาดเจ็บเดินกะโผลกกะเผลกไปตามทางแคบ ๆ บนหน้าผาอย่างยากลำบาก บางครั้งก็มีก้อนกรวดเล็ก ๆ หล่นลงมาจากเท้าของเขา\\n\\nในขณะเดียวกันบนหน้าผาคดเคี้ยวที่มีต้นสนที่ตายแล้วนั้น ก็มีเงาสองร่างกำลังจ้องมองมาที่เขา\\n\\n\"ที่เชิงเขานั้นเห็นได้ชัดว่าเขาเสียกำลังไปมาก ข้าว่าถ้าปล่อยให้เขาอยู่ในถนนบนเขาแบบนี้... เขาคงพลาดท่าตกลงเหวลงไปเองน่ะแหละ\"\\nหญิงแก่ที่ผอมติดกระดูกพูดเช่นนั้น\\n\\nเธอเหลือบมองไปข้าง ๆ ดวงตาสีครามของเธอเต็มไปด้วยความเย็นชา และแหลมคมราวกับงูพิษซ่อนอยู่ในซอกหิน\\n\\n\"ไม่ได้!\"\\nชายแก่ร่างอ้วนข้าง ๆ หญิงแก่ส่งเสียงดังราวกับระฆัง\\n\"ก่อนหน้านี้เขาได้ฆ่าคนในหมู่บ้าน Tupi Village ไปถึงสามร้อยหกสิบสามคน แม้แต่สุนัขเฝ้าประตูก็ยังเอาไปตุ๋นซุป...\"\\n\"แม้จะได้รับบาดเจ็บจากฝีดาบของหัวหน้าหมู่บ้าน Tupi Village จนเดินเหินยากลำบาก แต่ก็ประมาทไม่ได้!\"\\n\\n\"เห้อออ...\"\\nเพียงพริบตาหญิงแก่ก็หายตัวไปจากป่าสนที่เหี่ยวเฉา เหลือไว้เพียงเสียงฮึดฮัดไม่พอใจ\\n\\n\"......\"\\nชายแก่จ้องมองนักดาบขาเป๋อยู่สักพัก ก่อนที่จะลูบพุงอ้วน ๆ ของเขาแล้วจากไปอย่างช้า ๆ\\nตลอดทางเขาไม่ได้สัมผัส หรือรบกวนกิ่งก้านของต้นสนเหี่ยวเฉา หรือหญ้าแห้งแม้แต่น้อยเลย\\n\\nทันใดนั้นเมฆดำได้รวมตัวกันและฝนก็ตกลงมา\\nท่ามกลางสายฝนที่โปรยปราย Jin ที่ 72 ที่บาดเจ็บได้ใช้ดาบเป็นไม้เท้าและเดินเหินอย่างยากลำบาก\\nแต่ในที่สุดเขาไม่อาจทนกับการสูญเสียเลือดและความหนาวเย็นได้อีกต่อไป เขาได้ล้มลงบนก้อนกรวดและเศษหิน\\n\\nก่อนที่ความมืดจะกลืนกินทุกสิ่ง ก็มีชายกระโปรงสีฟ้าอ่อนสะบัดพลิ้วอยู่ตรงหน้าเขา...\\nเป็นเหมือนภาพที่เคยเกิดขึ้นมาก่อน"
}