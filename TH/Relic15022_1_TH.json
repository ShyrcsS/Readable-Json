{
    "Relic15022_1_TH.txt": "\\nไข่มุกอันเจิดจ้าที่เทพแห่งเกาะ Watatsumi ยกย่องนั้นถือเป็นสมบัติล้ำค่าของผู้คนแห่งท้องทะเล\\n\"บทเพลง\" ที่เกี่ยวกับไข่มุกนั้น มีแต่ผู้นำมิโกะคนปัจจุบันเท่านั้นที่มีคุณสมบัติในการขับร้องบทเพลงนี้\\n\\nตามตำนานเล่าว่าหอยที่อาบแสงสีรุ้ง และโอบรับความอ่อนโยนของท้องทะเลเอาไว้ จะให้กำเนิดไข่มุกที่บริสุทธิ์มิมีมลทินมัวหมอง\\nต่อมามีการเล่าขานกันว่า สายเลือดของผู้นำมิโกะ แห่ง Watatsumi นั้นมีต้นกำเนิดมาจากไข่มุก\\nเยื้องย่างออกมาจากเปลหอยที่มีสีสันงดงามอันอ่อนนุ่ม สองศรีพี่น้องเต้นรำภายใต้แสงจันทร์ และท้องทะเลได้รับความโปรดปรานเป็นอย่างมาก\\nด้วยความรัก และความยินดีปรีดา Omikami จึงมอบหยกเม็ดงามที่จะทำให้ความฝันอันบริสุทธิ์ในการไล่ตามแสงแดดของพวกเธอเป็นจริง\\n\\nเมื่ออยู่ในมือของผู้ที่มีสายเลือดแห่ง Watatsumi ไข่มุกจะดูส่องประกายเจิดจรัสมากกว่าปกติ \\nหรือนี่อาจเป็นเพียงตำนานโบราณอีกเรื่องหนึ่งเท่านั้น เพราะมันนานจนยากที่จะพิสูจน์ความจริงได้แล้ว\\nในตำนานยังกล่าวไว้ว่า ในช่วงเวลาแห่งความพ่ายแพ้ มิโกะได้สลับเสื้อผ้ากับสองพี่น้องฝาแฝด แล้วหลบซ่อนตัวอยู่ในเกลียวคลื่นที่ไม่มีที่สิ้นสุด\\nมีเพียงไข่มุกอันเจิดจรัสนี้เท่านั้นที่สูญหายไปท่ามกลางความโกลาหลของเกลียวคลื่น หวนคืนสู่ความสันโดษอันเงียบสงัด ณ ส่วนลึกของท้องทะเล"
}