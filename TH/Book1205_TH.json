{
    "Book1205_TH.txt": "ถึง \"Souka ผู้ไม่เคยดองต้นฉบับ\":\\nฉันกับ Aratani ได้รับรูปถ่ายที่ถ่ายให้ \"Blitzara\" แล้ว\\nน่าจะอีกประมาณครึ่งปี นักวาดคนที่เธอตั้งตารอที่สุดคนนั้นก็น่าจะมีคิวว่าง มาวาดภาพประกอบหนังสือการ์ตูนอย่างเป็นทางการให้กับ \"Blitzara\" ได้\\nด้วยความรับผิดชอบต่อผลลัพธ์ทางศิลปะโดยรวมของผลงาน เธอคนนั้นจะรับหน้าที่ออกแบบคู่หู Fungus ของกลุ่มตัวเอกทั้งหมดไปด้วยเลย\\nดังนั้น ก่อนจะถึงตอนนั้น ต้องตรวจสอบและสรุปต้นฉบับให้เรียบร้อยก่อนนะ? แล้วก็พยายามเขียนคำขอสำหรับผลงาน ให้นักวาดท่านนี้อย่างชัดเจนด้วย\\nเพราะเธออยู่ที่ Sumeru การจัดส่งการร่างภาพจึงอาจเป็นเรื่องยุ่งยาก ดังนั้นเธอควรวางแผนล่วงหน้า เพื่อประหยัดต้นทุนในการสื่อสาร\\nนอกจากนี้ ยังมีเรื่องที่ไม่ร้ายแรงมาก แต่ก็ไม่ใช่เรื่องเล็กน้อยเช่นกัน...\\nการได้ลองใช้ชีวิตแบบทหารรับจ้างนับว่าเป็นเรื่องดี แต่ก็อย่าเอานิสัยที่ปล่อยตัวตามใจเวลาเจองานเอกสารของทหารรับจ้างมาใช้ทั้งหมดนะ\\nคราวที่แล้วตอนที่ Aratani ได้รับต้นฉบับของเธอ ถึงกับสงสัยเลยว่า เธอจ้างทหารรับจ้างมาเขียนให้รึเปล่า... หรือว่าเธอเป็นคนพูด แล้วมีใครบางคนจดบันทึกอยู่ข้าง ๆ\\nเมื่อเทียบกับลายมือที่บรรจงสวยงามของเธอเมื่อไม่กี่ปีก่อน ดูไม่เหมือนคนเดียวกันเลยสักนิด Aratani ต้องใช้ความพยายามอย่างมาก กว่าจะอ่านลายมือแต่ละคำออก\\nการทรมานเพื่อนร่วมงานเป็นนิสัยที่ไม่ดีนะ ครั้งหน้าต้องจำไว้ว่า ต้องตั้งใจเขียนตัวหนังสือทุกบรรทัดให้ดีนะ\\nไม่อย่างนั้น ถ้า Aratani ลาป่วย ฉันจะโยนงานแก้ไขทั้งหมดไปให้เธอทำ...\\nสิ่งที่ทำให้ฉันดีใจก็คือ นอกจากปัญหาข้างต้นแล้ว ครั้งนี้เธอพัฒนาขึ้นไม่น้อยเลย\\nอย่างเช่น เธอได้ลดการใช้คำหรูหราฟุ่มเฟือยลงอย่างเห็นได้ชัด และเลิกใช้เทคนิคการบรรยายที่เกินจริง แต่หันมาใช้สไตล์การเขียนที่เรียบง่ายแต่จริงใจแทน\\nโดยเฉพาะการเปลี่ยนแนวคิดในการเขียน... ไม่ให้ความสำคัญกับการสร้าง \"ฉากไคลแม็กซ์\" แล้วค่อยย้อนกลับมาแต่งเนื้อเรื่องก่อนและหลังให้เข้ากับจุดนั้นอีกต่อไป แต่หันมาให้ความสำคัญกับความสมเหตุสมผลของตัวละคร แรงจูงใจของตัวละคร และโครงเรื่องโดยรวมแทน...\\nไม่แน่ เธออาจจะใช้ \"ครอบครัวเห็ด\" เล่มนี้เป็นจุดเริ่มต้น แล้วก้าวสู่เส้นทางของการเป็นผู้เชี่ยวชาญไลท์โนเวลที่แท้จริงก็ได้นะ?\\nตั้งตารอต้นฉบับที่เสร็จสมบูรณ์ของเธออยู่นะ~\\n"
}