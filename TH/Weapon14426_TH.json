{
    "Weapon14426_TH.txt": "\\nระหว่างชายฝั่งกับชายฝั่ง ระหว่างปัจจุบันกับอดีต\\nท้องฟ้ากว้างใหญ่ไร้ขอบเขต เป็นสีฟ้าแห่งอิสรภาพทั่วทั้งผืน\\nดอกไม้หยั่งรากเหนือผืนดิน ถวิลหาท้องนภาไร้สิ้นสุด\\nถึงแม้จะไร้ซึ่งปีก แต่ยังโบยบินสู่นภาลัย\\n\\nดั่งชะตากรรมของมวลบุปผา ที่ถูกผูกมัดด้วยรากที่หยั่งลึกลงผืนดิน\\nชีวิตของดอกแดนดิไลออนถูกลิขิตให้มองเห็นอิสรภาพอันสูงส่ง\\nดินแดนสีฟ้าสุดสายตา เสมือนโดมสะท้อนโลกาทั้งสี่ทิศ\\nมีเมฆสีขาวลอยละล่องเหนือชั้น ท่ามกลางท้องฟ้ากว้างที่เงียบสงบไร้คลื่นใด\\n\\nความเหนียวแน่นของดอกแดนดิไลออนและเบญจมาศป่า\\nนำพาให้ผู้คนในดินแดนอันเขียวขจี ยึดมั่นในศรัทธาแห่งอิสรภาพ\\nแม้จะเคยถูกพายุโหมกระหน่ำที่โหดร้ายคอยกดดัน\\nแม้ว่าความซื่อสัตย์อันบริสุทธิ์จะเลือนรางและเสื่อมไป\\n\\nแต่ตราบใดที่ยังมีการบันทึกประเพณีสรรเสริญสายลมบนฟากฟ้า\\nตราบใดที่อิสรภาพอันล้ำค่านี้ยังคงสืบทอดจากรุ่นสู่รุ่น\\nประชาชนทั้งหลายจะยังคงทะยานสู่ฟ้าเหมือนดอกแดนดิไลออน\\nเพื่อแสวงหาความสุขที่ไร้พันธนาการด้วยหัวใจแห่งอิสระ"
}