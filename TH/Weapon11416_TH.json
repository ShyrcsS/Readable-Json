{
    "Weapon11416_TH.txt": "\\nดาบยาวสีเลือดที่ได้รับการขนานนามว่า \"Isshin\" ใบดาบแหลมคม และมีสีสันที่ไม่เป็นมงคลนัก\\nกล่าวกันว่า มันสามารถตัดผ่าเข่งไม้ไผ่ให้ขาดเป็นสองท่อน โดยที่น้ำจากภายในไม่ทะลักออกมาแม้แต่หยดเดียวได้\\n\\nเหล่าผู้คนมักพูดกันว่า ภายในตัวดาบ นับตั้งแต่โคนจรดปลายนั้น ล้วนมีเทพเจ้าสิงสถิตอยู่ทั้งสิ้น\\nถ้าเช่นนั้น ดาบที่สร้างขึ้นจาก \"Tatarigami\" ก็คงมีความอาฆาตและวิญญาณร้ายสิงอยู่สินะ...\\nดาบสีชาดเลื่องชื่อ \"Kagotsurube\" สร้างขึ้นโดย Akame Kanenaga ผู้ซึ่งมิอาจเป็นผู้นำแห่งการตีดาบได้\\nแต่ทว่า ดาบเล่มนี้นั้นไม่ได้มาจากดินแดนแห่งแสงสายฟ้าและ Jade Steel มันถูกหลอมขึ้นในทุ่งหิมะแห่งดินแดนทางตอนเหนือ\\nเมื่อมองดูอย่างละเอียดภายใต้แสงจันทร์ ลวดลายบนตัวดาบสีแดงฉานช่างดูลื่นไหลดั่งสายน้ำ ราวกับสายเลือดและหยาดน้ำตาของผู้ที่จากบ้านเกิดมาแสนไกล\\n\\n\"สิ่งที่เรียกว่า 'Tatarigami' นั้น คือสิ่งที่ชั่วร้ายเหลือคณานับ และยังสั่งสมความคาดหวังและความเคียดแค้นที่มีต่อโลกเอาไว้ภายใน\"\\n\"คมดาบคืออาวุธที่ทรงอานุภาพ หากไม่ชั่วร้ายคงไม่อาจเข่นฆ่า หากไม่เคียดแค้นก็คงไม่อาจเข้าใจสีสันแห่งเลือดได้\"\\n\"สิ่งที่เรียกว่า 'Isshin' นั้น คือการละทิ้งซึ่งส่วนเกิน และบากบั่นพยายามเพื่อเป้าหมายอันบริสุทธิ์\"\\n\"อีกนัยหนึ่ง ก็คือการใช้ความเคียดแค้นของสิ่งมีชีวิตเป็นวัตถุดิบ มาหลอมตีดาบที่สามารถฟาดฟันสิ่งมีชีวิตได้อย่างแท้จริง\"\\n\\nด้วยความคลั่งไคล้และความยึดติดที่มีต่อ \"Isshin\" สิ่งที่เชื้อสาย Akame เฝ้าคอยไล่ตามตลอดมา ก็คือขีดจำกัดสูงสุดที่ \"ดาบเฉือนมนุษย์\" จะสามารถบรรลุได้\\nด้วยเหตุนี้ เหล่าผู้สืบทอดจึงมีแต่พวกนอกคอกและอายุสั้น ทั้งบนร่างกายและในจิตใจต่างก็เต็มไปด้วยร่องรอยของบาดแผลที่หลงเหลือจากพิษร้ายแรง\\nดาบที่ศิษย์แห่ง Akame หลอมขึ้นนั้นแม้จะแหลมคม แต่กลับมีกลิ่นอายความดุร้ายอยู่มาก จนในท้ายที่สุดก็ถูกทางการตัดสินว่าเป็นสิ่งที่ \"ชั่วร้าย\"\\nดังนั้น ตำแหน่งผู้นำด้านการตีดาบ \"Isshin Art\" ของ Akame จึงมิได้ถูกสืบทอดสู่รุ่นลูกหลาน และได้ถูกทางการยึดไป\\n\\nต่อมา Akame Kanenaga ได้มีส่วนเกี่ยวข้องกับคดีของคนนอกคอก และกระทำความผิดบาปที่อาจหวนย้อนคืน\\nจึงได้เปลี่ยนชื่อและหลบหนีไปยังดินแดนแห่งหิมะที่แสนห่างไกล หาทางเอาชีวิตรอดภายใต้ร่มบารมีของความหนาวเย็น\\nKaedehara ผู้ล่วงลับหวังเพียงอยากให้ \"Isshin Art\" ได้กลายเป็นความภาคภูมิใจของผู้ที่คลั่งไคล้ในดาบ\\nแต่วิถีแห่งดาบก็คือดาบ และ \"Tatarigami\" ก็คือดาบเช่นกัน เป็นเพียงอาวุธและชื่อเรียก ที่มนุษย์มีไว้ใช้งานเพียงเท่านั้น\\n\\n\"ตัวข้าได้เสียเวลาไปกับชื่อเสียงจอมปลอมของ 'Isshin' ไปกว่าครึ่งชีวิต ครั้นยามได้สมดั่งใจหวังแล้ว ข้าเองก็ได้กลายเป็น 'Kaedehara' ผู้หนึ่งเช่นกัน!\"\\n\"ฮ่าฮ่า ช่างเถิด ช่างมันเถิด หวังเพียงว่าดาบที่ถูกชุบลงไปในน้ำค้างแข็งอันหนาวเหน็บ จะไม่อ่อนแอดั่งชื่อเสียงจอมปลอมของมันนะ...\"\\n\\nตระกูล Kaedehara นั้นมีปัญญารอบรู้ สามารถสรรค์สร้างจิตวิญญาณแห่ง Masagomaru ออกมาได้อย่างเต็มเปี่ยม ขณะที่ตระกูล Niwa จิตใจโอบอ้อมอารี เชี่ยวชำนาญในด้านการพอกโคลนเผาใบดาบ\\nด้วยความคลั่งไคล้และความยึดติดที่มีต่อ \"Isshin\" สิ่งที่เชื้อสาย Akame เฝ้าคอยไล่ตามตลอดมา ก็คือขีดจำกัดสูงสุดที่ \"ดาบเฉือนมนุษย์\" จะสามารถบรรลุได้\\nเมื่อยามศพถูกฝังลงภายใต้พื้นหิมะ ผู้ลาลับก็หวังเพียงว่าดาบเลื่องชื่อหนึ่งเล่ม และนามแห่ง Kaedehara จะได้หวนคืนสู่บ้านเกิดโดยราบรื่น และสร้างความตื่นตะลึงให้แก่เหล่าผู้คน..."
}