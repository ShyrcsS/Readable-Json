{
    "Book568_TH.txt": "...\\nแบบนี้มันไม่สมเหตุสมผล ต้องมีจุดไหนที่เข้าใจผิดไปแน่นอน\\nฉันยอมรับว่า หลังจากออกมาจากห้องภาพนั้น ก็มีจิตรกรที่มีฝีมือไม่ธรรมดาหลายคนบุกเข้ามาในโลกของฉัน\\nฉันต้องยอมรับว่า แม้พวกเขาจะไม่ได้ใช้เทคนิคการวาดที่โด่งดังอะไร แต่พวกเขาก็สามารถรังสรรค์ผลงานที่โดดเด่นออกมาได้ ถึงขั้นเหนือกว่าผู้ที่ถูกเรียกว่าปรมาจารย์ด้วยซ้ำ... พวกเขาต้องมีเคล็ดลับทางลัดบางอย่างแน่นอน!\\nและฉันก็ยอมรับว่า ยังมีบางด้านของภาพวาดฉันที่สู้พวกอาจารย์หัวโบราณพวกนั้นไม่ได้ แถมเถียงสู้พวกนักเขียนวิจารณ์ภาพวาดพวกนั้นไม่ได้อีก\\nแต่ทั้งหมดก็แค่เรื่องของเวลาเท่านั้น! ยังไงฉันก็ยังอายุน้อย พวกเขาทั้งหมดแก่กว่าฉันอย่างน้อยตั้งสองปี\\nพรสวรรค์และวิสัยทัศน์ของฉันไม่มีทางแพ้คนอื่นแน่นอน!\\nและไม่มีทางแพ้ให้กับคนธรรมดาพวกนี้ หลังจากที่ฝึกฝนมาอย่างหนักด้วย!\\nยิ่งไม่มีทางเป็นอย่างพวกเขาด้วย ทั้ง ๆ ที่มีฝีมือการวาดภาพที่ไม่เลวแท้ ๆ แต่กลับยังหาหนทางที่จะวาดเส้นและแสงเงาที่จับใจฉันไม่ได้เลยสักนิด!\\nถ้าให้เวลาฉันมากพอ ฉันต้องวาดผลงานชิ้นโบแดง ที่จะทำให้พวกเขาตกตะลึงอ้าปากค้างได้แน่นอน ฉันจะต้องทำได้แน่นอน!\\nต่อจากนี้ ฉันต้องมุ่งมั่นศึกษาเทคนิคการวาด และเริ่มต้นเส้นทางการฝึกฝนของตัวเองแล้ว\\nก่อนอื่นก็ต้องเตรียมเงินให้มากพอ หากต้องเสียแรงกายแรงใจมากมาย ไปกับการหาเลี้ยงตัวเองละก็ มันคงไม่ค่อยคุ้มค่าเท่าไหร่\\nว่ากันว่าในพื้นที่ทะเลทรายของ Sumeru มีภูตวิเศษที่ทำให้ผู้คนสมหวังอยู่ ถ้าอาศัยพลังของภูตตนนั้น บางทีฉันอาจบรรลุเป้าหมายของฉันภายในเวลาอันสั้นก็ได้...\\nหากว่าโชคดี บางทีอาจได้รับอย่างอื่นมาเพิ่มด้วยก็ได้\\nฉันควรเก็บทรัพย์สมบัติทั้งหมด และใช้ทุกวิถีทางตามหาภูตตนนั้นให้เจอโดยไว...\\n...\\n"
}