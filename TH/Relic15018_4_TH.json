{
    "Relic15018_4_TH.txt": "\\n\"เจ้านี่ช่างน่าทึ่งนักที่สามารถแบกรับพลังเช่นนี้ไว้ในร่างกายมนุษย์ได้\"\\n\"แม้ว่าเจ้าจะกล่าวอ้างว่าได้หลั่งน้ำตา และเลือดจนหมดสิ้นแล้ว แต่เพียงแค่ใช้ไฟให้เผามอดไหม้ไปทั่วทั้งร่างกายสินะ...\"\\n\"ถึงแม้จะบอบช้ำไปทั้งร่างกาย แต่มีเพียงไฟที่ร้อนแรงดั่งเหล็กที่หลอมเหลวเท่านั้นที่สามารถไหลออกจากบาดแผล และดวงตาได้\"\\n\"ดูเหมือนจะนอกเรื่องไปไกลเสียแล้ว ข้าเพียงแค่ติดตามสัญญาณควันมา เพื่อเสนอข้อแลกเปลี่ยนเท่านั้น...\"\\n\"ให้ข้ารอเมตตาจาก \"ฝ่าบาท\" เพื่อมาดับไฟที่เผาไหม้ร่างกายของเจ้าล่ะ เป็นอย่างไร?\"\\n\\nFatui คนแรกมอบ \"พลัง\" ของตัวเองให้แก่หญิงสาวที่ไฟชีวิตใกล้จะมอดดับลง\\nและท่ามกลาง \"ความเพ้อฝัน\" อันไร้การควบคุม เธอได้เห็นพรมแดนระหว่างอดีตอันโสมม และอนาคตอันแสนบริสุทธิ์\\n\\nข้าเข้าใจแล้ว เพียงแค่ใช้อดีตที่ถูกลบเลือนไปของข้าแทนที่ด้วยน้ำแข็งเพื่อดับไฟที่กำลังมอดไหม้นี้\\nสิ่งสกปรกที่มืดมิด ความเจ็บปวดของโลก คนบาป และปีศาจร้าย ชำระล้างมันด้วยน้ำแข็งแห่งความเงียบงันเถอะ\\n\\nถึงกระนั้น เปลวไฟสีขาวไร้มลทินยังคงแผดเผาอยู่ในใจของนาง...\\n\\n\"จุดประสงค์ของข้า ก็เหมือนกันกับเจ้า และราชินีของเจ้า\"\\n\"ชำระล้างความบิดเบี้ยวของโลกใบนี้: เทพเจ้าที่มีดวงตาอันคับแคบ โง่เขลา สกปรก และมืดมน\"\\n\"ดีมาก ไม่ว่าต้องแลกกับอะไรก็ตาม ขอเพียงแค่บรรลุเป้าหมายนั้น จงใช้ข้าดั่งเครื่องมือเถอะ\"\\n\"แม้ว่าข้าจะสวมชุดสีขาว แต่ทั้งตัวของข้าก็ได้ถูกปกคลุมไปด้วยน้ำมัน และขี้เถ้าศพที่ไม่สามารถชะล้างได้มานานแล้ว\"\\n"
}