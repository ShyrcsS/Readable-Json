{
    "Weapon11410_TH.txt": "\\nดาบยาวอันแสนสูงส่งนั้น เป็นเหมือนดั่งแสงประกายในยามค่ำคืน\\nปลายดาบนั้นไม่เปื้อนเลือดเลยตั้งแต่ต้นจนจบ\\nว่ากันว่าเหล่าคนรุ่นหลังใช้ดาบนั้นเป็นแบบสำหรับดาบของอัศวินผู้สูงศักดิ์\\n\\nตัวดาบสีมืดนั้นผสานเข้ากับความมืดมิดในยามค่ำคืนได้อย่างง่ายดาย\\nเพราะภายใต้ความมืดในยามค่ำคืนของยุคนั้นผู้คนต่างไม่กล้าจุดไฟ\\nในบทเพลงของกวีบางคนนั้น ต่างถูกแปดเปื้อนเสียจนมืดดำในยุคการปกครองของขุนนาง\\n\\nการอ่านนิทานและบทเพลงของบรรพบุรุษที่ซื่อตรงนั้น ได้หว่านเมล็ดของการต่อต้านไปในใจของขุนนางหนุ่ม\\nเมื่อถึงเวลา เขาได้ละทิ้งวงศ์ตระกูลของเขาและขโมยดาบยาวไปซ่อนไว้ในถนน\\nเขาได้ตะลอนไปตามซอยมืดและร้านเหล้าเฉกเช่นกับคนทั่วไป และใช้วิชาดาบของชนชั้นสูงเพื่อปล้นคนรวยมาช่วยคนจน\\nดาบยาวจากคลังสมบัติของขุนนาง และเลือดของขุนนาง ในยามค่ำคืนเที่ยววิ่งผล่านไปทั่วทั้งบนหลังคาและท้องถนน\\nปลายดาบยาวอันวาววับนี้ไม่เคยจะมืดหมอง เช่นเดียวกับหัวใจของโจรผู้ชอบธรรมที่ละทิ้งชีวิตอันเสื่อมโทรมของทายาทของตระกูลสูงศักดิ์\\n\\nเพลงและไวน์และวัยหนุ่มสาวที่สุดแล้วก็จะจบลง และมีเรื่องราวมากมายเกิดขึ้นในภายหลัง\\nสุดท้ายแล้ว ภายใต้แสงจันทร์นั้นเขาได้ฝังดาบยาวคู่กายเป็นเวลาหลายปีของเขาและหนีออกทะเลไป\\nเมื่อหวนนึกถึงเวลานั้น ตอนที่เขาขโมยดาบยาวมาจากคลังสมบัติของครอบครัวก่อนจะออกเดินทาง\\nและเขายังจดจำคำปฏิญาณที่ให้ต่อครอบครัว ต่อปัจจุบันและอนาคต ต่อผืนแผ่นดินนี้ และต่อน้องชายต่างมารดาของเขา Ebelhart:\\n\"แม้ว่าจะเพียงแค่เล็กน้อย ฉันต้องการใช้พลังของตัวเองเปลี่ยนแปลงโลกอันแสนมืดมนนี้\"\\n"
}