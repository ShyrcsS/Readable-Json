{
    "Costume340010_TH.txt": "ณ ใต้ต้น Sacred Sakura มีผ้าทอผืนงามวางอยู่ ด้านบนวางไว้ซึ่งอาหารเลิศรสที่เรียงรายสวยงาม\\nเมื่อทำตามคำแนะนำในจดหมายเชิญ และมาถึงสถานที่ \"ปิกนิก\" ที่กล่าวถึง ฉากดังกล่าวก็ปรากฏอยู่เบื้องหน้า\\nไม่นานหลังจากนั้น Kamisato Ayaka ผู้จัดงาน \"ปิกนิก\" ในครั้งนี้ก็ค่อย ๆ เดินออกมาจากหลังต้นไม้ พร้อมพัดในมือและรอยยิ้มบนใบหน้า\\n\"ว่ากันว่าชาว Fontaine ชอบการปิกนิก ฉันเลยอยากสัมผัสบรรยากาศแบบนี้สักครั้ง ว่าจะเหมือนในนวนิยายรึเปล่า\"\\nไม่แปลกใจเลย ที่ไลท์โนเวล Fontaine เรื่อง \"แฟ้มบันทึกคดีของคุณ Orith\" ที่เพิ่งตีพิมพ์ใหม่ของสำนักพิมพ์ Yae กำลังเป็นนิยมใน Inazuma\\nช่วงนี้ Ayaka ก็อ่านไลท์โนเวลเล่มนี้เหมือนกัน บางครั้งก็มักจะมาหารือกับคุณเกี่ยวกับเหตุผลในหนังสือ ซึ่งแสดงถึงความชอบที่เธอมีต่อเรื่องราวชุดนี้\\n\\nด้วยผมยาวที่ม้วนเป็นเกลียว และสวมหมวกสุภาพสตรีที่สง่างาม Ayaka จึงตรงตามลักษณะสาวงาม Fontaine ในภาพประกอบของไลท์โนเวลไม่มีผิด\\nน่าแปลก ที่ใบหน้านั้นเหมือนกับ Ayaka ที่คุณรู้จักอย่างชัดเจน มีเพียงเครื่องแต่งกายเท่านั้นที่เปลี่ยนไป ทำให้บรรยากาศของทุกอย่างแปลกใหม่\\n\"สาวงาม Fontaine\" ที่อยู่เบื้องหน้าได้เอ่ยปากกับคุณว่า:\\n\"เวลาอ่าน 'แฟ้มบันทึกคดีของคุณ Orith' ฉันมักรู้สึกว่า ถึงแม้วัฒนธรรมของแต่ละประเทศจะมีความคล้ายคลึงกัน...\"\\n\"แต่วิถีชีวิตส่วนตัวกลับแตกต่างกันอย่างสิ้นเชิง\"\\n\"การใช้ประสบการณ์ชีวิตของตัวเองคาดเดาโลกภายนอก Inazuma ก็เหมือนกับการมองดวงจันทร์ผ่านก้อนเมฆ...\"\\n\\nเธอก้มหน้าลง ราวกับมีเรื่องกังวลอะไรสักอย่าง\\nในฐานะคุณหนูใหญ่ของสำนัก Yashiro มันเป็นเรื่องยากสำหรับเธอมากที่จะใช้ชีวิตอิสระเหมือนอย่างนักผจญภัย คุณคงเข้าใจดี\\nคุณกำลังจะปลอบใจ Ayaka ที่เศร้าสร้อย แต่แล้วเธอก็พยักหน้าราวกับคิดอะไรบางอย่างออก และชิงพูดขึ้นมาว่า:\\n\"ถึงแม้ความจริงจะเป็นแบบนี้ แต่เมื่อเทียบกับคนทั่วไปแล้ว ชีวิตของฉันโชคดีมากแล้วล่ะ\"\\n\"เพราะฉันมีเพื่อนอย่างเธออยู่เคียงข้าง แม้ว่าฉันจะไม่ได้ออกไปท่องเที่ยวแดนไกล แต่เรื่องที่ฉันรู้ก็ไม่ได้จำกัดอยู่แค่ Inazuma เท่านั้น\"\\n\"...ฉันหวังว่า นอกจากฉันแล้ว ทุกคนก็สามารถรับรู้และเข้าใจเรื่องราวของโลกภายนอก Inazuma มากขึ้น\"\\nโอ้ ที่แท้ Ayaka ไม่ได้กังวลเรื่องของตัวเองสินะ\\n\"คุณ Aratani เคยบอกกับฉันว่า นอกจาก Inazuma แล้ว การศึกษาของ Sumeru, Mondstadt, Liyue และ Fontaine ก็กำลังพัฒนาอย่างแข็งขันเหมือนกัน\"\\n\"แต่พวกเรากลับไม่ค่อยรู้เรื่องนี้...\"\\n\"ฉันตั้งใจว่าจะเสนอท่านพี่และท่าน Miko ให้นำผลงานจากนอกเมืองเข้ามาเพิ่มมากขึ้น!\"\\n\"การใช้ผลงานวรรณกรรมเป็นหน้าต่าง อาจทำให้ได้เห็นทิวทัศน์ต่าง ๆ ที่ไม่เคยเห็นมาก่อน...\"\\nท่าทางของ Ayaka ในตอนนี้นั้นเหนือจากความคาดหมายของคุณมาก สมกับที่เป็นองค์หญิงกระเรียนขาวแห่งตระกูล Kamisato ของสำนัก Yashiro\\n\"...ก่อนที่จะเสนอเรื่องนี้ให้ท่านพี่และท่าน Miko ฉันต้องจัดทำรายชื่อหนังสือโดยเฉพาะเสียก่อน ก็เลยอยากจะมาขอคำแนะนำจากเธอ\"\\nขณะที่กำลังรู้สึกทึ่ง Ayaka ก็พูดถึงรายละเอียดของแผนให้โดยที่ไม่ทันรู้ตัว\\nคุณครุ่นคิดอยู่ครู่หนึ่ง จากนั้นก็เริ่มเขียนบรรทัดแรกของรายการ\\n\"'เจ้าหญิงหมูป่า'?\"\\n\"ใช่แล้วล่ะ นี่เป็นนิยายที่โหดร้ายแต่สวยงาม และเพราะว่ามันแตกต่างจากหนังสือเล่มอื่น ฉันคิดว่าทุกคนน่าจะให้ความสนใจนะ\"\\nแต่น่าเสียดาย ที่เมื่อ Ayaka นำรายชื่อหนังสือนี้ให้บรรณาธิการ Aratani ผู้ที่อ่านหนังสือมานับไม่ถ้วนดู เธอกลับขีดฆ่า \"เจ้าหญิงหมูป่า\" ทิ้งโดยที่ไม่ลังเล\\n\"อะแฮ่ม ฉันว่านิยายเรื่องนี้ค่อนข้างพิเศษเกินไป ผู้คนคงยังไม่พร้อมที่จะอ่านหรอก...\""
}