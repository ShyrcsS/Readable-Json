{
    "Weapon12503_TH.txt": "\\nเมื่อก่อนมีเพลง ๆ หนึ่งที่ดังมาในหมู่ชาวบ้าน ซึ่งร้องแบบนี้:\\n\"โยนเหรียญที่เว้าแหว่งนั้นให้นักร้องและนักกวีที่มาจากแดนไกล\"\\n\"มอบช่อดอกไม้ให้กับหญิงสาว\"\\n\"นำเหล้าสุดขมที่ทำคนร่ำไห้\"\\n\"มอบให้แด่วันวานที่ไม่มีทางกลับคืน นำเสียงเพลงมอบให้แก่วันข้างหน้า\"\\n\\nในประเทศที่มีเพลงและดนตรีพัดผ่านไปตามลม ผู้คนมีจิตวิญญาณที่รื่นเริงและละเอียดอ่อน\\nกล่าวกันว่าบางยุคสมัยในอดีตนั้น มีกษัตริย์ผู้โดดเดี่ยวและเหล่าราชวงศ์ที่ห้ามไม่ให้เล่นท่วงทำนองบางอย่าง\\nเพราะคนที่เฉียบแหลมจะสามารถรู้สึกได้ถึงสัญญาณของการต่อต้านจากบทเพลงของกวีและนักร้อง\\nบทเพลงและบทกวีได้ถูกนำมาใช้เป็นวิธีสื่อสารกันของผู้ประท้วง\\n\\nและในยุคการปกครองของราชวงศ์ การบูชาเทพแห่งสายลมของคริสตจักรนั้นได้เคยถูกแบ่งออกเป็นสองฝ่ายดังนี้:\\nคริสตจักรที่ร่วมดื่มกับเหล่าชนชั้นสูง และขณะเดียวกันก็โค่นล้มเทวรูป เขียนคำสดุดีและเพลงสรรเสริญ\\nรวมถึงฝ่ายนักบุญที่ไม่มีเสมียนฝ่ายกิจการศาสนา พวกเขาเดินไปตามถนน กำแพงและห้องเก็บเหล้าใต้ดิน\\nดื่มเหล้าราคาถูก ใช้คัมภีร์ศักดิ์สิทธิ์ต้นฉบับซึ่งหมุนเวียนอยู่ท่ามกลางผู้คนและถ้อยคำที่ลมพัดพามา\\nให้พรแก่คนทั่วไปและทาส เขียนบทกวีและบทเพลงที่ไม่ได้รับอนุญาต\\n\\nเมื่อนักสู้จากต่างแดนลุกขึ้นสู้พร้อมกับเทพแห่งลมที่ตื่นจากการหลับใหล และยกธงของการต่อต้านขึ้น\\nนักบุญสูงวัยที่เป็นที่รู้จักกันในนามบาทหลวงนิรนาม ได้ระดมสาวกตัวจริงของโบสถ์ Favonius\\nในที่สุดเมื่อรวมตัวกับผู้คนมากมายแล้ว เขาได้ใช้เลือดสด ๆ ของตัวเองหยดลงไปยังพื้นแผ่นดินอันเขียวขจีผืนนี้\\nและสัญญาณที่ช่วยกอบกู้ประเทศชาติคือครึ่งหนึ่งของเพลงที่ไม่ได้เคยร้องมาก่อน\\n\\n\"เก็บเหล็กแหลมเอาไว้ให้กับผู้ที่จะมอบชีวิตให้สำหรับการสู้รบ\"\\n\"เก็บกรงเหล็กตะแลงแกงไว้ให้กับโจร\"\\n\"ลับคมหัวลูกธนูที่ขึ้นสนิม\"\\n\"เก็บไว้จนเมื่อเสียงต้นสนลู่ลมดังขึ้น ก็จะยิงสัตว์ร้ายให้ล้มลง\"\\n"
}