{
    "Weapon11408_TH.txt": "\\nดาบยาวที่สร้างขึ้นจากหิน Blackcliff ที่หายาก คมไร้เทียมทาน สามารถตัดทองคำและทำลายหยกได้\\nในคืนที่ไร้เมฆบดบังดวงจันทร์ จะสามารถมองเห็นเงาสีดำเข้มอยู่กลางตัวดาบ\\nรอยเลือดจางๆดูระยิบระยับ ราวกับว่ากำลังกรีดร้องให้ฉีกพื้นพสุธาเป็นชิ้นๆ\\n\\nหลังจากที่ \"ตัวต้นแบบ\" ของอาวุธได้ออกมาสู่โลกกว้าง นายช่าง Han Wu ผู้โด่งดังก็ได้สร้างแปลนอาวุธขึ้นมาใหม่อีกครั้ง\\nความตั้งใจคือจะใช้ผลึกหิน Blackrock ที่หายากมาสร้างอาวุธที่ดียิ่งกว่า\\nในระหว่างการหลอมดาบหินBlackcliffด้วยความร้อน ต้องปรับการใช้น้ำตามอุณหภูมิเพื่อให้แข็งตัว และให้มีพื้นที่เพียงพอสำหรับการเสริมความแข็งแกร่งและความทนทาน\\nนี่คือความท้าทายอย่างยิ่ง สิ่งนี้เปรียบเหมือนภูเขาสูงที่ผู้หลงใหลในการตีดาบต้องพิชิต เปรียบดังการทะลวงผ่านโซ่ตรวน\\nHan Wu หมกมุ่นอยู่กับการตีดาบ เชื่อคำแนะนำของเพื่อนสนิทจากตระกูล Yun จึงไปสรรหาวัตถุดิบจาก Chasm ด้วยตนเอง\\nแต่ก็เกิดเหตุดินถล่มในเหมืองที่ไม่คาดคิดขึ้น ทำให้ทุกคนติดอยู่ใต้เหมืองเป็นเวลาถึงสี่วัน\\n\\nในตอนนั้น ทุกคนติดอยู่ในคุกที่เป็นโครงสร้างหิน เครื่องมือขุดเจาะทั่วไปไม่สามารถเจาะผ่านกำแพงนี้ได้\\nความมืดมิด และวันคืนที่ผ่านไปโดยไร้แสงตะวันและแสงดาว ทำให้ผู้ประสบภัยค่อยๆตกอยู่ในภวังค์ เกิดความบ้าคลั่งและสิ้นหวัง\\nเมื่อไร้ซึ่งหนทาง Han Wu จึงพบว่าดาบต้นแบบที่เขานำมาด้วยนั้น เปล่งแสงจางๆอยู่ในมุมมืด...\\n...ด้วยดาบเล่มนี้ ผู้รอดชีวิตจึงหนีออกมาได้ เมื่อได้เห็นแสงตะวันอีกครั้งเพียงเสี้ยววินาที ดาบก็แตกออกเป็นเสี่ยงๆบนมือเขา\\nช่างตีดาบขาอ่อนปวกเปียกทรุดตัวลงกับพื้น ไม่กี่เดือนต่อมา เขาได้ตีดาบยาวนี้ขึ้นมาใหม่อีกครั้ง และตั้งชื่อว่า \"Blackcliff Longsword\" \\nโลกชื่นชมต่างสรรเสริญในความงาม ความคม และความแข็งแกร่งของBlackcliff\\nแต่ผู้ที่ประสบภัยในเหมือง ต่างก็ไม่ยอมเอ่ยปากถึงเรื่องนั้น...\\n\\n--ในความมืดที่แทรกเข้าไปถึงกระดูก ช่างตีดาบฟาดดาบของเขาลงไปยังหินผาบนเขาอย่างสุดกำลัง เกิดเสียงดังสนั่นดุจฟ้าผ่า\\nบางทีในเสียงคำรามจากดาบในครั้งนั้น พวกเขาได้ยินเสียงแผ่นดินไหวที่จะเกิดขึ้นในอนาคตในอีกหลายปีข้างหน้า\\n"
}