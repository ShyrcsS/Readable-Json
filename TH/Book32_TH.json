{
    "Book32_TH.txt": "ผ่านหนองน้ำที่มีไฟสีดำลุกท่วมและเดินผ่านถ้ำที่เต็มไปด้วยเห็ดพิษ ในที่สุดเจ้าชายกับเจ้าหญิงเดินทางมาถึงอาณาจักรของคนแคระ\\n\"เจ้าหญิงแห่งอาณาจักร Moonlight Forest ได้โปรดช่วยพี่น้องทั้งห้าของข้าด้วย เราจะจดจำความเมตตาของท่านและภักดีต่อท่านตลอดชีวิต\" คนตัวเล็กผิดรูปโผล่ขึ้นมาจากด้านหลังกิ่งไม้และขอร้องเจ้าหญิง\\nเจ้าหญิงผู้ใจดีรู้สึกสงสารเหล่าคนแคระและสัญญาว่าจะช่วยพวกเขา\\nพวกเขาปีนขึ้นไปบนภูเขาที่มืดมิดและช่วยเหล่าคนแคระที่ตาบอดระหว่างหินผาและยอดเขาที่อันตราย\\n\"โอ้วว ฉันนี่โง่จริง ๆ ฉันปีนขึ้นมาบนเขาที่สูงขนาดนี้เพียงเพื่อจะชมวิวบนยอด\" เหล่าคนแคระที่ตาบอดขอโทษเจ้าหญิง\\nพวกเขาลากคนแคระผู้โง่เขลาออกจากโคลนของพื้นที่ชุ่มน้ำ\\n\"แหะ แหะ\" คนแคระผู้โง่เขลาขอบคุณเจ้าหญิง\\nพวกเขาเดินเข้าไปในถ้ำที่เป็นที่อยู่ของ Nightgaunt เพื่อช่วยคนแคระขี้กลัวจากหินย้อย\\n\"ไม่... ไม่ได้โม้นะ แต่ฉัน... ฉันมาที่นี่เพื่อต่อสู้อย่างดุเดือดกับเหล่าสมุนของ Night Mother!\" คนแคระขี้กลัวอธิบาย\\nพวกเขาเดินไปตามที่ราบที่แห้งแล้งและช่วยเหลือคนแคระตัวหดที่จมอยู่ในทรายดูดขึ้นมา\\n\"ฉันก็แค่อยากจะมาดูดอกไม้ ไม่คิดว่าจะมาหลงทาง\" คนแคระตัวหดปัดทรายบนมือของเขาออกและยิ้มให้เจ้าหญิง\\nพวกเขาลอบเข้าไปในรังอันมืดมิดและช่วยคนแคระจอมประมาทออกมาจากท่ามกลางเห็ดที่กินเนื้อเป็นอาหาร\\n\"ฉันแค่ออกมาเดินเล่นแล้วดันมาติดอยู่ตรงนี้\" คนแคระจอมประมาทถอนหายใจ\\nทีละคน ทีละคน เจ้าหญิงกับเจ้าชายได้ช่วยเหล่าพี่น้องทั้งห้าของคนแคระไว้ และเจ้าหญิงผู้แสนใจดีก็พูดกับพวกเขาว่า:\\n\"ในเมื่อพวกเธอเป็นคนของฉันแล้ว ได้โปรดให้ฉันพาพวกเธอไปยังอาณาจักรแห่งแสงด้วยเถอะ มันเป็นสถานที่ที่สามารถนำแสงกลับมาสู่คนที่ตาบอดได้ มอบสติปัญญาให้คนเขลาได้ มอบความกล้าให้แก่คนขลาดได้และฟื้นฟูคนที่ตัวหดให้กลับคืนได้... นี่คือสิ่งที่เจ้าหญิงอย่างฉันพอจะตอบแทนให้พวกเธอได้\"\\nพวกคนแคระรู้สึกยินดีเป็นอย่างยิ่ง เรียงหน้ากันแสดงความขอบคุณต่อเจ้าหญิงและเจ้าชายทีละคน ๆ พวกเขากลายเป็นสหายร่วมเดินทางของเจ้าหญิงและเจ้าชายและอยู่กับพวกเขาตลอดการเดินทาง"
}