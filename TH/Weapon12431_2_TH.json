{
    "Weapon12431_2_TH.txt": "\\nนั่นคือยุคที่ธงของชนเผ่าถูกส่งกลับไปยังเมือง Cinder ที่ถูกกัดกร่อน และพันธสัญญาได้ซีดจางไปนานแล้ว\\nราชามนุษย์ผู้ค่อย ๆ ตกอยู่ในอาการเพ้อพึมพำเสียงเบา มีเพียงความหวาดกลัวสะท้อนอยู่ในดวงตา\\nแม้ว่าความปรารถนาที่มนุษย์และมังกรสามารถอยู่ร่วมกันได้ในอดีตนั้น จะห่างไกลเกินกว่าจะเอื้อมถึงแล้วก็ตาม\\nทว่าผู้กล้าที่แก่ชรายังคงตัดสินใจที่จะก่อกบฏทรยศต่อเพื่อนเก่าเพียงคนเดียวที่ยังมีชีวิตอยู่\\n\\nท้ายที่สุดแล้ว เส้นทางเขียวขจีทั้งหมดก็จะสูญเสียสีสันดั้งเดิมไป เขาคิดเช่นนี้\\nความกระตือรือร้นเปรียบเสมือนไฟ แม้จะเสียใจและไม่เต็มใจจะทำก็ตาม แต่เมื่อมันดับมอดไปแล้ว ก็คือดับมอดแล้ว\\nโลกนี้ไม่มีไฟที่จะลุกโชนขึ้นมาอีกครั้ง เช่นเดียวกับที่บนโลกนี้ไม่มีเส้นทางใดที่เป็นของเขาคนเดียว\\nด้วยเหตุนี้ ชายชราผู้สิ้นหวังจึงยอมรับตำแหน่งลอยอย่างเจ้าหน้าที่สรรพาวุธของสหพันธ์ใหญ่เงียบ ๆ\\nและตั้งใจที่จะไม่เข้าไปก้าวก่ายคำสั่งของเพื่อนเก่าอีกต่อไป เพียงแค่รอคอยวันที่จะหวนคืนสู่เพลิงศักดิ์สิทธิ์เท่านั้น...\\n\\nจนกระทั่งเด็กหนุ่มผู้มีดวงตาสีแดงช่วยเหล่ามังกรออกมาจากใต้เงาดาบ และไปเยี่ยมเจ้าหน้าที่สรรพาวุธตามลำพังในยามค่ำคืน\\nด้วยความกระตือรือร้นที่ทั้งแปลกและคุ้นเคยนั้น เขาได้ขอร้องให้ผู้กล้าเฒ่าตัดโซ่ตรวนแห่งพันธสัญญาที่แตกหักเสีย\\n\\nชายชราผู้เงียบขรึมไม่ได้ตอบตามตรง เพียงเหลือบมองดาบใหญ่ที่มีฝุ่นเขลอะที่วางอยู่ข้าง ๆ\\nดวงตาที่ถูกย้อมด้วยความเย็นชามานานหลายปีนั้น ทอประกายเจิดจ้าราวกับเปลวไฟอีกครั้ง"
}