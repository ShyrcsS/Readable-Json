{
    "Book943_TH.txt": "เรื่องราวที่ฉันจะเล่าต่อไปนี้เป็นเรื่องราวที่ชาว Hanan Pacha ทำลายข้อห้าม และทำให้นักปราชญ์ที่ขโมยไฟมาต้องจาก Natlan ไป\\n\\nหลังจากที่สอนให้ผู้คนใช้พลังของโฟลจิสตันแล้ว ผู้คนก็ได้สร้างเมืองขึ้นบน Hanan Pacha ซึ่งในเมืองนั้นมีทั้งพระราชวังและวิหารที่สวยงาม ซึ่งสร้างขึ้นจากอัญมณีหายาก ขนนกที่มีสีสันแวววาว และดอกไม้ที่มีกลิ่นหอม\\n\\nหลังจากทำทุกอย่างนี้จนเสร็จ Waxaklahun Ubah Kan ตัดสินใจยก Hanan Pacha ขึ้นไปยังตำแหน่งที่สูงกว่าเดิม\\n\\n\"เพราะเหตุนี้ พวกเธอทุกคนห้ามกินทุกสิ่งที่ผลิตขึ้นบนผืนดินแห่งนี้อีก ยกเว้นน้ำ นั่นก็เพราะสายน้ำทั้งหมดบนโลกนี้มาจากแหล่งกำเนิดของน้ำทั้งหมด และไม่ได้อยู่ภายใต้การควบคุมของเทพราตรี\"\\n\\nส่วน Chaac นั้นไม่เข้าใจว่าทำไมถึงต้องย้ายไปอยู่ในที่ที่สูงขึ้น แล้วก็ไม่อยากไปจาก Natlan ด้วย แต่ถ้าเอาคำถามนี้ไปถาม Waxaklahun Ubah Kan เขาก็คงจะพูดแต่คำที่ฟังแล้วไม่เข้าใจอย่าง \"ดินแดนแห่งจันทรา\" หรือ \"หินศักดิ์สิทธิ์ Newark\" อะไรทำนองนั้น\\n\\nเพราะ Waxaklahun Ubah Kan เป็นคนที่ฉลาดที่สุดในโลก ผู้คนจึงทำตามที่เขาพูด ดังนั้นผู้คนจึงเริ่มเลี้ยงปลาในทะเลกลางอากาศ และเพาะสาหร่ายทรงกลมเพื่อเป็นอาหาร ขณะที่ Hanan Pacha ก็ลอยสูงขึ้นไปเรื่อย ๆ\\n\\nในที่สุดเทพราตรีก็ล่วงรู้ถึงแผนการของนักปราชญ์ พวกเขาจึงตัดสินใจที่จะหยุดยั้งแผนการของนักปราชญ์ เพราะกลัวว่ามนุษย์จะจากไป\\n\\nวันหนึ่ง ในขณะที่นักปราชญ์ไม่อยู่ เทพราตรีได้ปลอมตัวเป็นมนุษย์ในเผ่า และนำน้ำปริศนาขวดหนึ่งมาให้ Chaac ที่เฝ้ายามอยู่ที่ริมทะเลสาบ\\n\\n\"เพื่อน อย่ามัวแต่เฝ้าน้ำในทะเลสาบนี้อยู่เลย ดูสิ น้ำขวดนี้ในมือฉันมันหวานกว่าน้ำในทะเลสาบนั่นหลายร้อยเท่า มาลองชิมดูเร็ว\"\\n\\nแม้จะนึกถึงคำพูดของนักปราชญ์ แต่นั่นก็เป็นแค่น้ำเท่านั้น ไม่น่าจะมีอะไรเกี่ยวข้องกันนะ Chaac คิดเช่นนี้ แล้วเอื้อมมือไปรับขวดน้ำมาชิมดูอึกหนึ่ง\\n\\nพอได้ชิม เขาก็พบว่าน้ำนั้นช่างหวานเหลือเกิน เทพราตรีจึงมอบน้ำหวานให้เขาเพิ่ม เขาจึงนำน้ำหวานเหล่านี้ขึ้นไปบน Hanan Pacha และแบ่งให้กับผู้คนทั้งหมด\\n\\nแต่เขาไม่รู้ว่าน้ำหวานนี้ Chaac หมักขึ้นจากข้าวบาร์เลย์ที่เติบโตขึ้นบนพื้นดิน หรือถ้าพูดตามภาษาของเราในปัจจุบันก็คือ \"แอลกอฮอล์\" นั่นเอง\\n\\nจนกระทั่งเมื่อนักปราชญ์กลับมา พวกเขาก็ดื่มจนเมาหัวราน้ำแล้ว\\n\\nนักปราชญ์รู้ว่าพวกเขาไม่สามารถออกจาก Natlan ได้อีกแล้ว ดังนั้นจึงไล่ผู้คนออกจาก Hanan Pacha ผู้คนที่กระจัดกระจายกันไปจึงนำโฟลจิสตันไปยังที่ต่าง ๆ ใน Natlan\\n\\nส่วนปราชญ์จอมโจรขโมยเพลิงก็ออกเดินไปบนเส้นทางกลับบ้าน\\n\\n\"กลับบ้าน? หรือว่าเขาจะกลับไปยังดินแดนสีแดงดำ?\"\\n\\n\"คุณตั้งใจฟังฉันเล่ารึเปล่าเนี่ย ดินแดนสีแดงดำเป็นที่ที่นักปราชญ์ขโมยโฟลจิสตันไป เอ่อ แต่ในตำนานไม่เคยเอ่ยถึงบ้านเกิดของนักปราชญ์เลยจริง ๆ... เพราะงั้นฉันเลยคิดว่าทางกลับบ้านที่ว่านี้น่าจะหมายถึง สักวันเขาจะต้องกลับมาอีกครั้งแน่นอน\"\\n\\n\"ฟังดูก็รู้แล้วว่าเป็นคำที่นักเล่าเรื่องใช้บ่อย อย่าปล่อยให้ค้างคาแบบนี้จะดีกว่านะจริงมั้ย?\"\\n\\nเอาเป็นว่า หลังจาก \"ปราชญ์จอมโจรขโมยเพลิง\" จากไปแล้ว Chaac ก็ได้รับการชี้นำจากเทพราตรี และได้สร้างชนเผ่าขึ้นมาตั้งรกรากในดินแดน และแล้วยุคสมัยของมนุษย์ชาว Natlan ก็เริ่มต้นขึ้น แต่นั่นก็เป็นอีกเรื่องราวหนึ่งแล้วล่ะ"
}