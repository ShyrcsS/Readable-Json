{
    "Costume340025_TH.txt": "อะไรคือความเสียใจอย่างใหญ่หลวงที่สุดของนักเขียนเหรอ?\\n\"...ทิ้งเรื่องราวที่ยังเขียนตอนจบไม่เสร็จเอาไว้เบื้องหลังเหรอ?\"\\nAlice ได้ให้คำตอบเช่นนี้ เธอได้พบเจอกับความเสียใจเช่นนี้หลายครั้ง ในระหว่างการท่องไปในโลกต่าง ๆ\\nอาจจะเป็นนักเขียนที่ทุ่มเทมาหลายสิบปีเสียชีวิตกะทันหันด้วยโรคร้าย ทำให้ตำนานดาบและเวทต้องหยุดชะงักก่อนถึงการต่อสู้ครั้งสุดท้าย... หรืออาจจะเป็นนักเขียนอัจฉริยะที่ถูกโรคภัยรุมเร้า และมีชีวิตที่เหลืออยู่อย่างจำกัด จนอาจไม่สามารถถ่ายทอดโลกอันยิ่งใหญ่ที่พวกเขาจินตนาการไว้ ให้ผู้อ่านได้อย่างสมบูรณ์...\\nAlice ผู้ชื่นชอบการอ่านรู้สึกกังวลใจกับเรื่องนี้ จึงอดไม่ได้ที่จะถอนหายใจออกมา\\n\"ในความคิดของฉัน สิ่งที่น่าเสียดายที่สุดกลับเป็นการที่ทุกเรื่องราวที่ฉันเขียนจำเป็นต้องมีตอนจบ\"\\nในฐานะนักเขียนที่สร้างสรรค์นิทานมากมาย Anya \"Marie\" Andersdotter กลับให้คำตอบเช่นนี้\\nเธอเหลียวมองชั้นหนังสือ ในหนังสือเหล่านั้นมีตัวละครมากมาย ที่ถูกสร้างขึ้นจากปลายปากกาของเธอหลับใหลอยู่ พวกเขาบ้างก็เฉลียวฉลาด บ้างก็กล้าหาญ และได้รับความรักจากผู้อ่านมากมายด้วยการแสดงออกที่โดดเด่น\\nแต่ว่า ไม่ว่าตัวละครจะโดดเด่นแค่ไหน เมื่อเรื่องราวดำเนินมาถึงตอนจบ ก็ต้องสูญเสียความเป็นไปได้ทั้งหมดอย่างหลีกเลี่ยงไม่ได้\\nสำหรับพวกเขาแล้ว \"เรื่องราว\" ได้กลายเป็น \"โชคชะตา\" ที่ไม่อาจหลุดพ้นได้\\nเมื่อมองดูหนังสือที่เต็มไปด้วยฝุ่นจับเนื่องจากถูกเก็บไว้มาเป็นเวลานาน Alice ก็เข้าใจถึงความเสียใจของเพื่อนรัก\\n\"Anya...\"\\n\"แต่ถ้าฉันสามารถส่งต่อปากกาในมือให้กับตัวละครในเรื่องราว และปล่อยให้พวกเขาเขียนเรื่องราวต่อไปด้วยตัวเองล่ะ?\"\\nสายตาของ Anya กลับมาจดจ่อที่ต้นฉบับอีกครั้ง นี่คือเรื่องราวสุดท้ายที่เธอทิ้งไว้ และจะเป็นเรื่องที่พิเศษที่สุด เรื่องราวอื่น ๆ ล้วนกลายเป็นเพียง \"อดีต\" แต่เรื่องราวนี้สามารถมี \"อนาคต\" ได้\\nAlice เข้าใจได้อย่างรวดเร็วว่า นี่คือความปรารถนาครั้งสุดท้ายของเพื่อนรัก\\n\"...Anya เธอเป็นนักเขียนที่มีความคิดสร้างสรรค์ และโรแมนติกที่สุดเท่าที่ฉันเคยรู้จักมาเลย\"\\n\"ในเมื่อมันออกจะโรแมนติกขนาดนี้ ฉันก็ขอช่วยอีกแรงแล้วกัน\""
}