{
    "Weapon15425_TH.txt": "\\nเล่ากันว่าผู้กล้าที่ตกลงไปในห้วงลึกใต้ทะเล เคยทิ้งธนูประหลาดคันนี้เอาไว้ ลำตัวมีประกายของเครื่องประดับและเงินพิเศษ\\nเช่นเดียวกับการดีดสายธนูท่ามกลางน่านน้ำอันมืดมิด หรือท้องฟ้าที่ปราศจากแสง สายธนูจะสั่นแต่ไม่มีเสียง\\n\\nในยุคยิ่งใหญ่สมัยโบราณ เคยมีกองทัพรูปปั้นอสูรต่อสู้กับเผ่ามังกรในทะเลลึก\\nเผ่ามังกร ครั้งเคยเป็นเผ่าพันธุ์ที่ดุร้ายมาก ซึ่งปกครองโดยราชาที่มีนามว่า Scylla\\nตอนนั้น ราชามังกร Scylla นำกองทัพที่ประกอบด้วยเผ่าอนารยชนและ Vishap บุกไปถึงหน้าด่านของแคว้นโบราณ\\nกองทัพที่ถือธนูเคยมุ่งหน้าไปต่อต้าน จนกระทั่งช่างจูนเสียงผู้ยิ่งใหญ่ผนึกพลังของ Scylla เอาไว้...\\n\\nหลังจากนั้น อาณาจักรที่เคยเจริญรุ่งโรจน์ก็กลายเป็นซากปรักหักพังที่จมอยู่ใต้ท้องทะเล\\nแต่ทหารที่หลงเหลืออยู่ของกองทัพรูปปั้นอสูร ยังคงพัวพันกับชนเผ่ามังกรอยู่ในที่ที่แสงอาทิตย์ส่องไม่ถึง...\\nห้วงลึกใต้ทะเลเงียบสงบ ไม่เคยได้รับผลกระทบจากสงครามใด ๆ แต่หัวใจที่กลายเป็นหินแกร่งกลับค่อย ๆ พังทลายลง\\nมือธนูคนสุดท้ายกับเผ่ามังกรที่อยู่ลำพัง ได้เจรจาสงบศึกกันในช่วงเวลาหนึ่ง\\n\\nการปะทะกันอย่างต่อเนื่อง ของกรงเล็บและเขี้ยวแหลมทำให้คนรู้สึกรำคาญใจ\\nดาบกับธนูก็ไม่เป็นที่สะดุดตาอีกต่อไป แม้จะอยู่ภายในห้วงลึกใต้ทะเลที่ไร้แสง\\nอัศวินผู้สิ้นชาติกับผู้กล้าของ Vishap ระเบิดเสียงหัวเราะออกมา\\nเขาโยนอาวุธหนักอึ้งทิ้งไป ราวหลุดพ้นจากการต่อสู้ที่ไร้ความหมาย...\\n\\nส่วนสิ่งที่เกิดขึ้นในห้วงลึกใต้ทะเลอันเงียบงันนั้น บทละครในยุคต่อมามีการอธิบายและการแสดงหลากหลายรูปแบบ\\nมีคนบอกว่า พวกเขาต่างก็ทรยศบ้านเกิดของตัวเอง ได้ร่วมสร้างชุมชนใหม่ขึ้นมาพร้อมกับผู้ถูกเนรเทศคนอื่น ๆ...\\nเหมือนกับคันธนูโบราณเล่มนี้ เรื่องราวมากมายสุดท้ายก็จมดิ่งลงสู่ห้วงลึกใต้ทะเลที่ไร้เสียง กลายเป็นตำนานที่ไร้สาระไป\\nในที่สุดดินแดนที่ \"อนารยชน\" เคยปกครอง เรื่องราวและบทเพลงมากมายก็ถูกนำมาแสดงเป็นละครจินตนาการที่ไม่มีพิษภัย..."
}