{
    "Weapon13409_TH.txt": "\\nเขามีความฝันที่ยาวนานแสนนาน...\\n\\nเขาฝันว่าเขากับทุกคนได้เดินทางไปในที่ที่แสนไกล\\nมาถึงดินแดนที่เต็มไปด้วยหญ้าเขียวขจี ที่เต็มไปด้วยเสียงเพลงและการร่ายรำ\\nเขาฝันว่าเขาได้ร่วมร้องเพลงไปกับคนที่แสนใจดีที่นี่\\nและได้เต้นรำบนอากาศกับมังกรที่งดงามราวกับอัญมณีล้ำค่า\\n\\nเมื่อเขาลืมตาขึ้น เขาอยู่บนท้องฟ้าเหนือภูเขาที่มีเสียงพายุหิมะคำราม\\nดินแดนที่เขียวขจีอันเงียบสงบ ได้ถูกย้อมเป็นสีแดงด้วยไฟและเลือด\\nและเสียงพิณของกวีชุดเขียวก็ถูกกลบไปด้วยเสียงคำราม\\nและมังกรที่งดงามราวอัญมณีที่เคยเป็นเหมือนคู่รักของเขา\\nได้ฝังเขี้ยวอันแหลมคมของมันลงที่คอของเขา\\n\\n\"ลาก่อนท่านแม่ การเดินทางของข้าสิ้นสุดลงแล้ว\"\\n\"การหลับใหลท่ามกลางพื้นหิมะที่ส่องประกายราวกับเงิน ก็ฟังดูไม่เลว\"\\n\"ลาก่อน กวีรูปงาม ลาก่อน มังกรที่งดงาม\"\\n\"ถ้าเราได้เจอกันในต่างที่ ต่างเวลา\"\\n\"ได้ร้องเพลง และเต้นรำร่วมกันอีกครั้ง ก็คงจะดีไม่น้อย\"\\nเขาคิดด้วยความจริงใจในขณะที่เขากำลังจะตาย\\n\\n\"พรอันประเสริฐที่ไหลเวียนอยู่ในสายเลือดของข้า\"\\n\"และฉากอันสวยงามของจักรวาลอันมืดมิดที่ให้กำเนิดข้า\"\\n\"ขอมอบให้เจ้ารับมันไป\"\\n"
}