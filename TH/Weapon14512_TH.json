{
    "Weapon14512_TH.txt": "\\nครั้งหนึ่งฉันเคยเดินบนเนินทรายสีเงินอันระยิบระยับ สามพี่น้องร่วมเต้นรำกับแสงจันทรา\\nเมื่อเงาดำทอดลามไปทั่วผืนดิน เลือดและน้ำตา มาบรรจบกันเป็นสวนน้ำพุ...\\nเพราะความโศกเศร้าของราชินีแห่งบุปผา นครแห่งไพลินจึงท่วมไปด้วยหยาดน้ำตา\\nภายใต้โดมสีฟ้าเหล่านั้น ชาว Tighnarian ต่างอวดอ้างความฉลาดหลายชั่วอายุคน\\n\\nผู้คนกล่าวว่า เมือง Tulaytullah ของชาว Tighnarian เป็นอัญมณีที่ราชินีแห่งบุปผาหวงแหนเป็นที่สุด\\nในยุคทองคำนั้น แม้แต่ใบหน้าซีดเซียวของแสงจันทร์ก็ยังส่องประกายราวกับอำพันและน้ำผึ้ง\\nในสวนที่บานสะพรั่งด้วย Padisarah สีม่วงอันชวนฝัน ผลทาฑิมอวบอิ่มส่งเสียงร้องเพลงเจื้อยแจ้ว...\\nลำคลองส่องประกายระยิบระยับ แม้แต่วันที่เหล่าทวยเทพสิ้นใจก็ไม่อาจถูกพายุทรายบดบัง\\n\\n\"Xiphos ขุนนางที่ถูกเนรเทศ ผู้ซึ่งเป็นที่รักของข้า...\"\\n\"Xiphos ดาบแห่งรัฐนคร ผู้เป็นที่รักของญิน...\"\\n\"ขอให้แสงแห่งจันทราจงคืนความสงบ ระบำในค่ำคืนนี้ขอมอบแด่เจ้าเพียงผู้เดียว\"\\n\"พรุ่งนี้ข้าต้องจากไปแล้ว เหล่านักปราชญ์ได้ขายข้าให้กับวังแห่ง Badanah\"\\n\"ข้าไม่อาจลืมว่าบรรพบุรุษของเขาทำลายบ้านเกิดของข้า และทำให้คนของข้าเป็นทาสอย่างไร\"\\n\"ข้าต้องไปรับใช้ศัตรู ร่วมเต้นรำ พูดจาไพเราะ และอยู่ท่ามกลางพวกเขาเหมือนสายลมยามค่ำคืนที่พลิ้วไหว...\"\\n\\n\"แต่ Xiphos ผู้เป็นที่รักของข้า... ท้องฟ้าที่เต็มไปด้วยดวงดาวและดอกบัวในค่ำคืนนี้ จะเป็นของเจ้าแต่เพียงผู้เดียว\"\\n\"แต่ Xiphos เอ๋ย Xiphos ที่รักของข้า... โปรดอย่าได้ลืมชื่อของข้า อย่างน้อยก็ในค่ำคืนนี้\"\\n\\nเพื่อประจบสอพลอราชาผู้ฉ้อฉล เหล่านักปราชญ์ที่ปกครอง Tulaytullah จึงได้นำถวายเครื่องบรรณาการ\\nMakhaira นักเต้นรำแห่งวังหลวงก็อยู่ในรายชื่อนั้นเช่นกัน จึงถูกบังคับให้ต้องอำลาจากคนรักนัยน์ตาสีทอง\\nต่อมาเรื่องราวถูกส่งต่อจากปากต่อปากอย่างมากมาย และถูกลืมเลือนไปจากหลายความทรงจำ...\\n\\nMakhaira แก้แค้นได้สำเร็จ และล้มล้างอาณาจักรอันยิ่งใหญ่ในทะเลทรายได้สิ้นซาก...\\nแต่ชีวิตของเธอกลับถูกงูร้ายกลืนกิน และดึงดูดเข้าสู่นิทราที่ไม่อาจฟื้นคืนภายใต้ผ้าห่มทรายสีทอง\\nXiphos ได้ชื่อว่าเป็นขุนนางชั้นสูง แต่กลับตายอย่างไร้ประโยชน์เพราะปกป้องขุนนางที่สงสัยตน...\\nดาบของ Tulaytullah นั้นเปื้อนเลือดเพราะเจ้าชายที่ถูกเนรเทศอีกคน ผู้ซึ่งสูญเสียเกียรติยศและความหวังไป\\nแต่การถูกเนรเทศของเขาเป็นเพียงของขวัญจากนักเต้นรำที่มีหัวใจดั่งอสรพิษ ผู้ที่ญินเลี้ยงดูมา\\n\\nสุดท้ายแล้ว ความดีและความชั่วต่างก็ถูกบดขยี้ด้วยวงล้อแห่งโชคชะตา\\nนครไพลินพังทลายและจางหายไป ราวกับหยาดน้ำตาที่แห้งเหือดภายใต้แสงแดดที่แผดเผา"
}