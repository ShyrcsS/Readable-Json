{
    "Weapon14520_TH.txt": "\\n\"เมื่อ 'จันทรานิรันดร์' ร่วงหล่น ฟ้าดินพลันพลิกผัน\"\\n\"เมื่อ 'จันทราสีรุ้ง' แตกสลาย เงาสีชาดจมหายสู่ห้วงทะเลลึก\"\\n\"เมื่อ 'จันทราน้ำค้างแข็ง' หยุดหมุน อาณาจักรทั้งปวงกลับสู่ความพินาศ\"\\n\"โลกที่ไม่ได้รับการปกป้องจาก 'ความเป็นนิรันดร์' กำลังก้าวไปสู่จุดจบ\"\\n\"จนกระทั่ง 'สรวงสวรรค์' ได้มาถึง และเริ่มหมุนกงล้อเพื่อถักทอ\"\\n\\nตามบทกลอนคำทำนายโบราณ ทายาทแห่งเมืองทองคำได้สร้างวิหารไว้ ณ ทุ่งทุนดราอันรกร้าง\\nแสงจันทร์นับพันปีทอดผ่านผืนป่าสีขาวอย่างเงียบงัน ทายาทแห่งสุดเขตแดนเหนือยังคงปฏิบัติตามความเชื่อและพิธีกรรมโบราณอย่างเคร่งครัด\\nโดยการหลอมเงินบริสุทธิ์เพื่อสร้างเป็นมงกุฎสีจาง พร้อมกับเลือกผู้นำพิธีผู้ไร้มลทิน มาชี้นำทางให้แก่ผู้คน\\nพร้อมกับการสวดอธิษฐานแด่เทพเจ้าผู้ล่วงลับในอดีต และขับขานทำนองเพลงให้แก่สวรรค์เบื้องบนที่ไม่มีวันตอบรับ เฉกเช่นเดียวกับในอดีต\\n\\nหากมองในมุมของคนนอก พิธีกรรมที่ไร้ความหมายเช่นนี้ ก็เป็นเพียงแค่ความโง่เขลาของพวกหัวโบราณ\\nมีเพียงเพลงสวดอธิษฐานที่สืบทอดกันมา และพิธีกรรมตั้งแต่เมื่อพันปีก่อน ที่กลายเป็นสัญลักษณ์เชื่อมโยงผู้สูญเสียบ้านเกิดเอาไว้ได้\\nกงล้อแห่งโชคชะตาที่ผุพัง และด้ายสีเงินอันเลือนราง ลำพังเพียงคำทำนายนั้น ยากที่จะนำพาความหวังมาสู่ผู้คนได้\\n\"ใครจะไปสักการะเทพเจ้าที่ล่วงลับไปแล้ว? ใครบ้างที่ยอมทนทุกข์ทรมานเพียงเพื่อความฝันลม ๆ แล้ง ๆ พรรค์นั้น?\"\\nเฉกเช่นเดียวกับตอนกลับไปอยู่ใต้ดินส่วนลึกของโลกในหลายยุคสมัย ผู้โง่เขลามักโหยหาการชี้นำที่แท้จริง\\nเพราะเหตุนี้เอง พิธีกรรมเหล่านั้นที่ชาวต่างถิ่นไม่เคยล่วงรู้มาก่อน จึงสร้างกำแพงสูงที่ตัดขาดจากโลกภายนอกโดยสิ้นเชิง\\n\\nนับพันปีที่ผ่านมาเป็นเช่นไร นับพันปีต่อจากนี้ก็จะเป็นเช่นนั้น จนกว่าสรวงสวรรค์ในคำทำนายโบราณจะมาถึง\\nจนกว่าเลือดบริสุทธิ์ที่ผ่านการหล่อหลอมมาหลายยุคสมัย จะให้กำเนิดทายาทศักดิ์สิทธิ์ผู้ที่แม้แต่โลกิยะก็ยังต้องยอมจำนน และจนกว่าจะถึงตอนนั้น\\nไม่ว่าจะเป็นคำโกหกหรือบาป ก็ควรจะได้รับการให้อภัยและการยกย่อง เพราะทั้งหมดนี้ล้วนเพื่อสรวงสวรรค์บริสุทธิ์ใต้แสงจันทร์\\n\\nเรื่องราวหลังจากนั้น คือการเดินทางอันศักดิ์สิทธิ์ที่ถูกบอกเล่าโดยลูกหลานจันทราน้ำค้างแข็ง ซึ่งตอนนี้ไม่ได้ต่อต้านคนต่างแดนอีกแล้ว\\nทูตจันทราขับขานคนแรก นักบุญที่ได้รับพร และผู้บริสุทธิ์ที่ได้เห็นการจุติของเทพเจ้าประจักษ์แก่สายตา นามของเธอคือ Aila\\nด้วยแนวคิดที่สืบทอดกันมาจนถึงรุ่นหลัง เธอจึงทำนายถึงการถือกำเนิดของจันทราใหม่ และด้วยการหยั่งรู้ เลยตัดสินใจที่จะละทิ้งพิธีกรรมในอดีต\\n\"นั่นคือผู้ที่ถูกเลือกให้ได้รับพรตั้งแต่แรกเกิด เป็นผู้ศรัทธาที่ไม่เคยแปดเปื้อนมลทินใด ๆ ในโลกใต้แสงจันทร์\"\\n\"เธอเห็นความเงียบงันของกงล้อถักทอ และความสิ้นหวังของด้ายสีเงิน เพราะคำสรรเสริญที่ไม่แปรเปลี่ยนมานับพันปี จึงเป็นแค่เสียงสะท้อนอันว่างเปล่า\"\\n\"แสงสว่างที่เคยจางหายไปแล้วนั้น ไม่เคยเมตตาดินแดนรกร้างผืนนี้ มีเพียงจันทราใหม่ที่กำลังจะถือกำเนิดขึ้นเท่านั้น ที่จะนำพาความหวังที่แท้จริงมาให้ได้\"\\n\"แม้แต่ผู้นำพิธีของสุดเขตแดนเหนือ ก็ยังเคารพในความศรัทธาของ Aila และเปิดใจให้กับเธออย่างไม่มีข้อกังขา\"\\n\"ด้วยความจริงใจอย่างลึกซึ้ง จึงได้มอบอำนาจในการนำทางผู้คนให้กับเธอ และให้เธอปิดผนึกสถานศักดิ์สิทธิ์โบราณนี้ด้วยมือของเธอเอง\"\\n\"ฝังเกียรติยศกลับคืน ละทิ้งความลุ่มหลงในยศศักดิ์และอดีตที่ไร้ความหมาย เพื่อเฝ้ารอการมาเยือนของเทพแห่งการเกิดถือกำเนิด\"\\nนับแต่นั้นมาก็ไม่มีผู้นำพิธีแห่ง Hyperborea อีก มีเพียงทูตจันทราขับขานเท่านั้นที่สามารถอาบแสงจันทร์บริสุทธิ์ได้\\n\\n...\\n\\nภายใต้จันทราลอยสูงและลาลับนับครั้งไม่ถ้วน ผู้คนในสรวงสวรรค์แดนฝันต่างเผชิญเงาขวาน ผู้ปรารถนาที่จะได้รับการช่วยเหลือได้ร่วงหล่นสู่แสงอันพร่างพราย\\nนักบวชปีศาจผู้สูญเสียสติปัญญาแหงนมองฟากฟ้าอย่างโหยหา บัลลังก์แห่งดาราสีจางไร้เงาของเจ้าของคนเก่า จักรพรรดิขาวล่มสลายท่ามกลางคลื่นทมิฬอันโสมม\\nสุดท้ายแม้แต่นกไนติงเกลก็ไม่ขับร้องอีกต่อไป นามของผู้คนนับไม่ถ้วนล้วนได้จากแดนมนุษย์ไป และหลอมรวมกันเป็นอดีตให้สรรพสิ่งได้เล่าขาน\\nดั่งสัญญาที่ให้ไว้กับผู้หล่อคบไฟ สตรีแห่งจันทราใหม่จะถักทอเพลงสวดขึ้นมา และฝังมันไว้ในสถานศักดิ์สิทธิ์\\nจนกว่าราตรีสีขาวจะชะล้างผู้อยู่ในเหตุการณ์คนสุดท้ายของยุคสมัยนั้น และจะมีเพียงแสงจันทร์เท่านั้นที่ยังคงส่องแสงอย่างเงียบงันเหมือนเมื่อพันปีก่อน\\n\\n\"เมื่อ 'จันทรานิรันดร์' ร่วงหล่น ฟ้าดินพลันพลิกผัน\"\\n\"เมื่อ 'จันทราสีรุ้ง' แตกสลาย เงาสีชาดจมหายสู่ห้วงทะเลลึก\"\\n\"เมื่อ 'จันทราน้ำค้างแข็ง' หยุดหมุน อาณาจักรทั้งปวงกลับสู่ความพินาศ\"\\n\"โลกที่ไม่ได้รับการปกป้องจาก 'ความเป็นนิรันดร์' กำลังก้าวไปสู่จุดจบ\"\\n\"จนกระทั่ง \"จันทราใหม่\" ลอยขึ้นเป็นครั้งแรก เพื่อขับเคลื่อนกงล้อแห่งโชคชะตา\"\\n\"ผู้คนที่ไล่ตามกระแสน้ำยังคงขับร้องและอธิษฐานต่อไป\"\\n\"เพราะเทพจันทราองค์ใหม่จะต้องกลับมาอีกครั้งตามคำทำนายโบราณ\""
}