{
    "Book412_TH.txt": "เกาะแห่งนี้เป็นสถานที่ที่แปลกที่สุดในการเดินทางครั้งนี้ของฉันเลย ถึงแม้ภายนอกจะดูธรรมดา แต่ภูเขาหลายลูกของที่นี่ถูกเจาะจนเป็นโพรง ทำให้เมื่อระดับน้ำเกิดการเปลี่ยนแปลง ภูเขาจะส่งเสียงดังกึกก้อง\\nในขณะเดียวกัน เมื่อภูเขาถูกเชื่อมประสานไปด้วยกระแสน้ำที่คดเคี้ยว ในตอนที่น้ำขึ้นสูง ภูเขาก็จะเปล่งเสียงก้องกังวานอย่างพร้อมเพรียง ทำให้เสียงดนตรีที่ได้ออกแบบไว้ล่วงหน้าแล้วดังขึ้นมา\\nการสร้างยอดเขาหรือเกาะทั้งเกาะให้เป็นเครื่องดนตรีขนาดยักษ์นี้ แทบจะเป็นไปไม่ได้เลย นอกจากผู้ออกแบบจะมีความฉลาดปราดเปรื่องแล้ว ยังมีทักษะที่น่าทึ่งมากอีกด้วย\\nฉันพักอยู่ที่นี่เป็นเวลานานพอสมควร เพื่อสังเกตและบันทึกภูมิศาสตร์การออกแบบของภูเขาเหล่านี้อย่างละเอียด พร้อมกับฟังเสียงดนตรีที่บรรเลงออกมาจากภูเขาเหล่านั้น\\n\\nความคิดสร้างสรรค์ที่ยอดเยี่ยมของผู้สร้างทำให้ฉันรู้สึกทึ่ง และการที่ธรรมชาติและศิลปะเข้ากันได้อย่างลงตัวก็ยิ่งทำให้น่าหลงใหลมากขึ้นไปอีก\\nการออกแบบที่ดีไม่ควรถูกลืมเลือน ดังนั้นฉันจะทิ้งกระดาษแผ่นนี้ไว้ให้กับผู้ที่ผ่านมาทีหลัง\\nหากคุณผ่านมายังที่แห่งนี้ โปรดขึ้นไปพักผ่อนบนยอดเขาสักครู่ และรอให้กระแสน้ำบรรเลงดนตรีให้กับคุณ\\nไม่ใช่เรื่องง่ายเลย ที่ธรรมชาติจะเอนตัวลงที่ข้างกายคุณและบรรเลงเพลงอันนุ่มนวลให้ฟัง นี่คือการออกแบบที่ยอดเยี่ยมในยุคนี้เลย\\nขอให้คุณเพลิดเพลินกับประสบการณ์ในครั้งนี้\\n\\nป.ล. กระดาษแผ่นนี้ผ่านกรรมวิธีเล่นแร่แปรธาตุให้กันน้ำและกันไฟได้ โปรดอย่าเป็นกังวลกับความจริงที่เขียนในบันทึกนี้ เพียงแค่เพลิดเพลินกับเสียงดนตรีและทิวทัศน์ก็พอแล้ว\\n\\nAlbedo"
}