{
    "Book1011_TH.txt": "Tanya ฉันได้ยินมาว่าเธออยากกลับรวมตัวกับครอบครัวที่บ้านเกิดมาตลอด คำขอนี้ไม่ถือว่ามากเกินไปหรอกนะ\\nอีกอย่างเธอก็รออยู่ที่ Natlan มาหลายปีแล้ว การเป็นพันจ่าอย่างเดียวมันไม่เหมาะสมเอาซะเลย เธอควรพิจารณาเลื่อนขั้นสักหน่อยนะ\\nเพียงแต่ว่า ถึงเธอจะมีความดีความชอบอยู่บ้าง แต่ก็ไม่ได้มีน้ำหนักมากพอหรอกนะ\\nดังนั้น ฉันเลยตั้งใจหาคนมารับภารกิจคุ้มกันมาดาม Kovalevskaya จากคนอื่นโดยเฉพาะ และส่งต่อให้เธอ ต้องคว้าโอกาสนี้ไว้ให้ได้ล่ะ\\nแน่นอนว่า เธออย่ากดดันมากเกินไปเลยนะ ถึงยังไงสถานการณ์ก็เร่งด่วน เส้นทางเดินเรือก็อันตราย ขณะเดียวกันเรือที่ส่งออกไปก็ค่อนข้างเก่า หากเกิดอุบัติเหตุขึ้นระหว่างทางก็เป็นเรื่องที่ช่วยไม่ได้ และไม่มีใครโทษเธอได้ด้วย\\nในเมื่อไม่ได้ผิด เธอก็แค่ทำต่อไป เธอมีฉันอยู่ข้างหลัง และข้างหลังฉันก็มีคนอื่นอยู่ เธอน่าจะเข้าใจนะ\\n\\nจะว่าไป เมื่อไม่นานมานี้ฉันได้ไปเยี่ยมครอบครัวของเธอมาด้วย\\nพวกเขาสบายดี ฉันส่งคนไปดูแลแล้ว เธอสบายใจได้ แค่ทำในสิ่งที่ตัวเองควรทำก็พอ\\n\\nเธอทำให้ฉันผิดหวังมาหลายครั้งแล้ว นี่เป็นครั้งสุดท้ายแล้วนะ หวังว่าครั้งนี้เธอจะไม่ทำให้ฉันผิดหวังอีก"
}