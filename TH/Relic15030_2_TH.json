{
    "Relic15030_2_TH.txt": "\\nในคืนที่ไม่มีใครจดจำได้ คืนที่พายุทรายแห่งโศกนาฏกรรมพัดผ่านสรวงสวรรค์...\\nดอกไม้และพืชพรรณต่าง พูดถึงอาณาจักรของมนุษย์ พูดถึงความหวังและอนาคตที่ รกร้างว่างเปล่า\\nคนจัณฑาลนำมาซึ่งความตายสีเทา กระแสน้ำอันมืดมิดสาดซัดทำลายล้างริมฝั่งแม่น้ำ\\nมีเพียงสรรพสิ่งที่เกิดใหม่เท่านั้นที่จะรวมตัวกับมนุษย์และขับไล่คลื่นชั่วร้ายให้ถอยกลับไป\\n\\nในช่วงหลายปีที่เปล่าเปลี่ยวหลังจากที่นางเลิกผูกสัมพันธ์กับนายแห่งทรายสีชาด ราชินีแห่งแมกไม้ได้แปลงควาเรนาห์ ให้กลายเป็นวิหคศักดิ์สิทธิ์\\nมอบหมายหน้าที่พิทักษ์โลกทั้งสองให้แก่นาง เพื่อปกป้องพรมแดนระหว่างความเป็นและความตาย\\nวิหคศักดิ์สิทธิ์อาศัยอยู่ลึกเข้าไปในดินแดนที่ซึ่งต้นสนไซเปรส และบัวหิมะเติบโต และหลับใหลในความฝันว่าพันธสัญญายังคงอยู่...\\nต่อเมื่อภัยพิบัตินั้นมาถึง นางจึงค่อยตื่นขึ้นมาจากหลับใหล มุ่งหน้าสู่ชะตากรรมแห่งภัยพิบัติที่มิอาจหลีกเลี่ยงได้\\nต่อมา ก็เป็นดั่งคำพยากรณ์อันน่าเศร้าที่คนผู้นั้นพยากรณ์ไว้ ความตายอันเงียบงันแผ่ซ่านไปทั่วป่าฝน...\\nเฉกเช่นเดียวกับที่สหายแห่งพันธสัญญาคนนั้นได้เอ่ยเตือน ฝูงอสูรแห่งความมืดมิดจะถาโถมเข้ามาและกวาดล้างป่าฝนที่เพิ่งเกิดใหม่ไปสิ้น...\\n\\nนายเก่าแห่งอาณาจักรแห่งน้ำสิ้นชีพในกลียุค และร่างได้กลายเป็นทะเลแห่งหยาดอมฤต\\nอย่างไรก็ตาม สุดท้ายน้ำค้างอันบริสุทธิ์ก็จะถูกแผดเผาและเหือดแห้งบนดินแดนรกร้างที่ถูก Abyss ทำลายล้างไปในที่สุด\\nนายหญิงแห่งแมกไม้ไร้เวลามาคร่ำครวญ ต้นมาตาสรรพต้องได้รับการทะนุบำรุง...\\nเพื่อชำระมลทินของห้วงทมิฬ และรับประกันว่าหยาดอมฤตจะคงความบริสุทธิ์ไว้ได้ ซีเมิร์กจึงได้ทำลายร่างอันศักดิ์สิทธิ์ของมัน——\\n\\n\"การสร้างสรรค์อันงดงามที่เกิดจากดอกไม้แห่งควาเรนาห์ ล้วนต้องเผชิญหน้ากับชะตากรรมที่จำต้องเหี่ยวเฉาและสลายกลายเป็นเพียงโคลนตมอย่างหลีกเลี่ยงไม่ได้\"\\n\"และเมื่อเหี่ยวแห้งลง ก็จะได้รับการหล่อเลี้ยงจากหยาดอมฤต และได้เกิดใหม่อีกครั้งในทุ่งดอกไม้ ไม่ต้องกังวลกับสิ่งที่เรียกว่า 'ความตาย' อีกต่อไป\""
}