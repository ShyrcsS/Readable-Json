{
    "Weapon13405_TH.txt": "\\nหอกสีแดงก่ำที่ผ่านสมรภูมิรบมานับร้อย เป็นประจักษ์พยานความกล้าหาญของนักสู้\\nปลายหอกอันเย็นเยือกนั้นเปียกโชกไปด้วยเลือดของศัตรู ซึ่งถูกต้อนรับด้วยเสียงกู่ร้องที่ดังกึกก้อง\\nรอยเลือดนั้นเป็นชะตากรรมของนักสู้ อิสรภาพอันแสนห่างไกลที่มักจะแขวนอยู่ที่ปลายหอก\\nเสียงอื้ออึงของเหล็กสีแดงก่ำนั้น มักจะประกาศการสิ้นสุดของการต่อสู้\\n\\nหลังจากการแสดงครั้งสุดท้ายของทาสนักสู้จบลง ท่ามกลางเสียงโห่ร้องอันสั่นสะเทือนนั้นเจ้านายได้กล่าวว่า:\\n\"ได้ทำตามจำนวนที่สัญญาเอาไว้แล้ว คุณทำได้ดีมาก ช่างเป็นนักรบที่คู่ควรกับชื่อเสียงเกียรติยศอันยิ่งใหญ่\"\\n\"ฉันให้หอกยาวเล่มนี้แก่เธอเพื่อเป็นของขวัญของการจากลา... แต่ยังไงก็ช่วยพิจารณาถึงการต่อสู้ต่อไปอีกสักหน่อยเถอะ\"\\n\"ใช้ร่างกายที่อิสระ เพื่อความรุ่งโรจน์ของตน และยังคงแสดงถึงความรุ่งโรจน์ของตนต่อไป คุณคิดว่ายังไง\"\\nหลายปีผ่านไป จำนวนของเหล่าทหารและอสูรร้ายที่ล้มลงภายใต้หอกนี้ไม่เป็นที่ทราบมานานแล้ว\\nนามไร้พ่ายนั้นเป็นดั่งหอกรบสีแดงเลือด ส่วนหัวใจของนักรบยังคงเป็นดั่งนายน้อยของเขา\\n\\nในตอนที่ฉากสุดท้ายแห่งการต่อสู้ของนักสู้จบลง การดื่มด่ำท่ามกลางเสียงเชียร์ที่สะท้านไปทั่วทั้งแผ่นดิน\\nหอกยาวร่วงลงสู่กองเลือด ใบมีดอันเร่าร้อนของหญิงสาวผมแดงเสียบทะลุเข้ากลางหัวใจของนักสู้มากประสบการณ์\\nในตอนที่ล้มลงอย่างสิ้นหวัง เขาจ้องมองไปยังเจ้านายที่เคารพรัก นายท่านผู้สูงศักดิ์ผู้หยิ่งทะนงและหลงตัวเอง...\\n\"Ebelhart... นายน้อย Ebelhart ... การแสดงครั้งสุดท้ายนี้ทำให้ท่านพึงพอใจหรือไม่...\"\\nแต่ที่นั่งของเจ้านายนั้นกลับว่างเปล่า เหลือเพียงแก้วไวน์และถาดเงินที่ล้มคว่ำในตอนที่จากไปอย่างอารมณ์เสีย\\n\\n\"ในตอนแรกนั้นมันเป็นเพียงแค่การต่อสู้เพื่อตนเอง เพื่อที่จะตื่นเต้นไปกับการต่อสู้และเลือดอย่างอิสระ\"\\n\"ไม่รู้ว่าเริ่มขึ้นเมื่อไหร่ ที่มันเปลี่ยนเป็นการต่อสู้เพื่อเกียรติยศของนายท่านผู้นั้น\"\\n\"เพื่อผู้อื่น ถึงกับต่อสู้อย่างไม่คิดชีวิตราวกับสัตว์ร้ายที่โง่เง่า\"\\n\"เธอผู้ไม่ได้ต่อสู้เพื่อตนเองแต่เพื่อพวกพ้อง น่าจะเข้าใจได้ล่ะนะ\"\\n"
}