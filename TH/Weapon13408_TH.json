{
    "Weapon13408_TH.txt": "\\nหอกที่สะสมไว้โดยชนชั้นสูงที่ครั้งหนึ่งเคยปกครอง Mondstadt ทำขึ้นมาจากวัสดุและฝีมือชั้นยอด\\nเพราะเหตุนี้ ถึงแม้เวลาจะผ่านไปหลายชั่วอายุคน แต่พวกมันก็ยังคมเหมือนใหม่\\nแต่ในยุคของชนชั้นสูงนั้น อาวุธนี้ไม่เคยได้เห็นแสงตะวัน ทำได้เพียงอาบแสงจันทร์ที่เยือกเย็นเท่านั้น\\n\\nชนชั้นสูงเชื่อว่า ผู้ที่มีสายเลือดสูงส่ง ควรใช้ดาบในการต่อสู้\\nสำหรับพวกเขาแล้ว เสียงดาบที่ฟาดฟันกัน เป็นเหมือนเสียงประสานของวิญญาณผู้สูงศักดิ์\\nในทางกลับกัน หอกและธนูเป็นอาวุธของทาสนักสู้และพลเรือนผู้ต่ำต้อย\\n\\nพลเรือนที่ถือคราดและไม้ปลายแหลม ก็มีโอกาสที่จะชนะชนชั้นสูงที่ถือดาบได้\\nนี่เป็นสิ่งที่ผู้ที่เคยปกครอง Mondstadt ยุคเก่า ไม่สามารถยอมรับได้\\n\\nตำนานเล่าว่า เคยมีหนุ่มผู้มีสายเลือดสูงศักดิ์คนหนึ่ง\\nเขาเสาะหาช่างตีเหล็กเพราะสร้างอาวุธนี้ แล้วตกแต่งด้ามจับของมันด้วยสัญลักษณ์ประจำตระกูล\\nแต่ก็เหมือนกับตัวชายหนุ่มเอง หากไม่หลั่งเลือด\\nก็จะไม่มีวันได้รับการยอมรับจากคนในตระกูล\\n\\nหากเขาต้องการการเปลี่ยนแปลง เขาต้องใช้พลังทั้งหมดที่มี\\nถึงแม้มันจะหมายความว่าเขาต้องใช้อาวุธ ที่ไม่คู่ควรกับชนชั้นสูงก็ตาม\\nถึงแม้เงาของหอกอันเดียวดายนี้ จะทำได้เพียงกวัดแกว่งอยู่ใต้แสงจันทร์\\n"
}