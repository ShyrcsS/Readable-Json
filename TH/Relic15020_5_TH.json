{
    "Relic15020_5_TH.txt": "\\nในสมัยที่ยังไม่มีเมฆทึบปกคลุมเกาะ Seirai ความทรงจำได้ปรากฏขึ้นมาและจางหายไปบ่อยครั้ง\\nสุดท้ายแล้ว บรรจุภัณฑ์ที่ใช้บรรจุพายุฝน และเสียงฟ้าร้อง ก็ยังไม่สามารถมอบให้กับผู้ที่สัญญาไว้\\n\\n\"เพราะเชือกขาด ก็เลยมาหาฉันอีกงั้นเหรอ...ช่างน่าปวดหัวจริง ๆ เลย\"\\n\"ถ้าไม่ใช่เพราะมีวิชาดาบ นายก็คงเป็นแค่เจ้าบื้อที่ติดพนันสินะ\"\\n\\n\"หึ อย่าดูถูกกันนะ อาจารย์ธนูของฉันก็เป็นเท็งงุที่มีชื่อเสียงเหมือนกัน\"\\n\"แต่ดาบของฉันร้ายกาจกว่าเยอะ เลยไม่ค่อยมีคนพูดถึงการยิงธนูของฉัน\"\\n\"คิด ๆ ดูแล้วก็น่าเสียดายนะ เอางี้ดีกว่า ให้ฉันสอนเธอยิงธนูเอาไหม\"\\n\\nครั้งหนึ่ง เคยพูดจาโหดร้าย แต่ก็ซ่อมกรงที่ถูกฟันจนขาดให้เจ้าบื้อนั่น..\\nครั้งหนึ่ง ถึงจะพูดจาโหดร้ายแก้เบื่อ แต่ก็อดที่จะยิ้มไม่ได้\\n\\n\"ในเมื่อเป็นถึง Hatamoto มีหน้าที่ใหญ่หลวงอยู่บนไหล่แล้ว แต่ทำไมยังเฝ้าก่อเรื่องไปทั่วอีก?\"\\n\"ในเมื่อแต่งงานแล้ว แต่ทำไมถึงยังทำตัวเตร็ดเตร่ ติดการพนันอยู่อีก?\"\\n\\nในเมื่อ....\\nในเมื่อรู้อยู่แล้ว แต่ทำไมถึงไม่พูดออกมา หรือตัดสินใจแล้วว่าจะไม่พูดถึงอีก\\nหากท่าน Saiguu ยังอยู่ข้างกาย บางทีอาจจะเปิดปาก เอ่ยถามอย่างมีความสุขก็ได้...\\n\\n\"ช่างเถอะนะสำหรับเรื่องแบบนั้น ฉันขอลาพักร้อนให้ตัวเองหน่อย อย่างน้อยก็ขอแค่วันนี้\"\\n\"ทิ้งเรื่องของศาลเจ้าไว้ก่อน แล้วหนีไปพักผ่อนริมทะเล เหมือนสมัยเธอยังเป็นเด็กไง\"\\n\\nจากนั้น ก็ถูกเขาลากไปท่าเรือ นั่งมองเรือลอยผ่านไปมา\\nฟังเขาเล่าเรื่องของ Teruyo ในศาลเจ้า ว่าสืบทอดความงามและวิชาของอาจารย์มาได้อย่างไร\\nฟังเขาเล่าเรื่องฝันร้ายที่น่าสยดสยอง ที่ว่าเขาตัดหัวของตัวเอง...\\nแต่ทั้งสองรู้ดีว่า นี่เป็นการใช้บทสนทนามาปิดบังความเศร้าโศกในวัยผู้ใหญ่ของตนเอง\\n\\nต่อมา หลังจากนั้นแสนนาน นานจนไม่รู้ว่านานเท่าไร\\nพวกเขาก้มลงมองโขดหินที่เต็มไปด้วยตะไคร่เงียบ ๆ อยู่ที่ท่าเรือกันสองคน...\\nเพื่อให้ผีพนันคนนี้ได้ชนะอีกครั้ง เพื่ออธิษฐานให้เขาปลอดภัย..\\nการผจญภัยได้เริ่มขึ้นอีกครั้ง ๆ นี่เริ่มต้นจากที่สูง ยกกรงที่ทำเองกับมือขึ้นมา\\nด้วยความหวังที่จะรักษาความทรงจำ และรวบรวมพลัง ความโกรธ และสายฟ้า"
}