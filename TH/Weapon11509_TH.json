{
    "Weapon11509_TH.txt": "\\nหนึ่งในดาบที่โชกุนมอบให้ Hatamoto เล่ากันว่ามันสามารถใช้อานุภาพของแสงสายฟ้า เฉือนเมฆหมอกได้\\nครั้งหนึ่งมันเคยแตกสลายเป็นส่วน ๆ แต่หลังจากถูกหลอมขึ้นมาใหม่ ก็มีรอยที่คล้ายก้อนเมฆอยู่บนตัวดาบ\\n\\nในบทเพลง \"ประตูใหญ่ Arataki, Iwakura ผู้สำเร็จวิชา, อสรพิษ Kitain, Takamine ผู้เฉือนเมฆหมอก\"\\nเหล่าเด็กน้อยที่มีใจรักในวิชาการต่อสู้นั้น ได้นำนักรบชื่อดังในประวัติศาสตร์มาเปรียบเปรยกันด้วย หนึ่งในนั้น \"Takamine ผู้เฉือนเมฆหมอก\" ก็คือเขา\\nครั้งหนึ่งเคยร่วมทางกับเซียนผู้ปัดเป่าสิ่งชั่วร้าย โดยใช้ \"Mistsplitter (เฉือนเมฆหมอก)\" สังหาร Tatarigami และปีศาจจำนวนนับไม่ถ้วน\\nและยังถ่ายทอดความรู้ในการใช้ธนู ที่ได้เรียนรู้มาจากเท็งงุ Yougou ให้ผู้ที่เขาถูกใจ\\nแต่ทว่า ไม่มีผู้สืบทอดเทคนิคดาบเฉือนเมฆหมอกอีกแล้ว คงเหลือไว้เพียงเรื่องเล่า, รูปภาพ และเพลงกล่อมเด็ก\\n\\nช่วงบั้นปลายชีวิต เขาอยู่ในทัพของโชกุน ต่อสู้กับกองทัพทหารอำนาจมืด\\n\\nหากไม่ได้นำธนูประจำตัวของเขาเป็นของเดิมพันการพนัน บางที เรื่องก็คงไม่เป็นแบบนี้\\nแต่ไม่ว่าจะยังไง ผีพนันไม่มีวันรู้สำนึกผิด ไม่สนใจ \"สิ่งสมมุติ\" และไม่เกลียดคำว่า \"ถ้า\"\\nศัตรูพุ่งเข้ามาดั่งเมฆหมอก ขอเพียงมีสุดยอดดาบที่สามารถตัดเฉือนทุกสิ่งให้ขาดสะบั้นได้ก็เพียงพอแล้ว\\nหากเฉือนได้รวดเร็วพอ ก็สามารถทะลุออกจากเมฆหมอกสีดำ มองเห็นแสงสว่างได้——\\n\\n\"Asase สัญญาที่ให้ไว้กับคุณ... ไม่สิ นี่คือการเดิมพันที่จะกำหนดทุกสิ่ง ฉันต้องไม่แพ้เด็ดขาด\"\\n\"ฉันต้องกลับไปคว้าอนาคตที่สมควรเป็นของฉัน รวมไปถึงธนู ที่ใช้เป็นของเดิมพันด้วย\"\\n\\nไม่ต่างอะไรกับสายฟ้าที่ฟาดลงมาอย่างไม่มีที่สิ้นสุด เขาและ Mistsplitter ได้ปราบปีศาจจำนวนมากไปด้วยกัน\\nทว่าในตอนสุดท้าย ดาบก็แข็งแกร่งสู้นักดาบไม่ได้ และแตกสลายเป็นเสี่ยง ๆ ในที่สุด\\nและหมอกดำที่หนาทึบ ก็กลืนกินตัวเขาไปจนหมดสิ้น...\\nในตอนสุดท้ายนั้นมีเพียงเศษชิ้นส่วนบางชิ้นของดาบเท่านั้น ที่ถูกเก็บกู้กลับมาและนำกลับไปหลอมใหม่ และสืบทอดชื่อ Mistsplitter ต่อไป\\n\\nนักสู้กำด้ามดาบไว้แน่น เหมือนกับใยแมงมุมสีดำที่ถูกถักทออย่างละเอียดลออ\\nแม้จะอยู่ท่ามกลางหมอกดำ ก็ยังท่องอยู่ในใจเสมอว่า:\\nตราบใดที่ยังไม่รู้แพ้ชนะ ฉันจะต้องกลับไปอยู่ข้างกาย Asase ให้ได้..."
}