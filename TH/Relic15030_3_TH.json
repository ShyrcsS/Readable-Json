{
    "Relic15030_3_TH.txt": "\\n\"สหายรัก สหายแสนหลักแหลมที่ลาจากโลกนี้ไปตั้งแต่ยังเยาว์วัย...\"\\n\"ท่ามกลางตำนานอันรุ่งโรจน์ แฝงความโศกเศร้าสีเทาของการถูกลืมเลือน\"\\n\"ชีวิตมักมาพร้อมกับความตายฉันใด การลืมเลือนก็เป็นที่รักของความทรงจำฉันนั้น\"\\n\"หากปราศจากการคุกคามแห่งความตาย ชีวิตก็ไร้ซึ่งความหมาย\"\\n\"หากไม่มีคลื่นแห่งการลืมเลือนคอยชะล้าง ก็ไม่มีประวัติศาสตร์ใดที่ควรค่าแก่การจดจำ...\"\\n\\nในอดีตแสนไกลโพ้น ราชินีแห่งแมกไม้ได้มอบความไว้วางใจของนาง\\nจึงมอบร่างวิหคศักดิ์สิทธิ์ให้แก่ดอกแห่งควาเรนาห์ เพื่อให้คอยปกป้องป่าฝนอยู่มุมหนึ่ง\\nเช่นเดียวกับชะตากรรมของดอกไม้ที่ต้องร่วงโรย ชะตากรรมของซีเมิร์กก็คือการเสียสละ\\nจ้าวเขียวขจีเรื่องนี้ตั้งแต่คืนที่หลับใหลไปพร้อมกับจ้าวบุปผา...\\n\\n\"ส่งผลให้วิหคศักดิ์สิทธิ์สีเขียวมรกตงอกงามออกมาเป็นดอกควาเรนาห์นับพัน ผลิบานออกไปราวกับนกกะรางหัวขวานโบยบิน...\"\\n\"ควาเรนาห์กระจัดกระจายร่วงหล่นลงบนร่างไร้ชีวิตที่ใสสะอาดของจ้าวแห่งหยาดอมฤต ก่อกำเนิดเป็นทุ่งดอกไม้พร่างพราย\"\\n\"ในทุ่งดอกไม้วิญญาณมากมายหลายร้อยชนิด โอบกอดความปรารถนาของพืชพรรณ และน้ำค้าง เพื่อชำระล้างมลทินทั้งปวง\"\\n\"ในทุ่งดอกไม้วิญญาณมากมายหลายร้อยชนิด ขับขานบทเพลงแก่มาตาทั้งสาม พืชพรรณ, หยาดอมฤต และดอกไม้\"\\n\\nจนมาถึงค่ำคืนหนึ่ง ที่บุตรีต้องลาจากอ้อมอกมาตาทั้งสามไป\\nเพราะบนโลกใบนี้มีมลทินมากมายเหลือคณา จำต้องเสียสละจึงจะชำระล้างได้..."
}