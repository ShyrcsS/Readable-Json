{
    "Weapon15507_TH.txt": "\\n\"ฉันเคยเป็นหมาป่าบาดเจ็บ ที่ถูกคนทั้งโลกทอดทิ้ง\"\\n\"พวกเราจะสร้างโลกใหม่ ที่ไม่มีใครต้องถูกทอดทิ้งอีก\"\\n\\n\"สวมเครื่องแต่งกายที่เปล่งประกายเจิดจรัสราวนภาที่ไร้ราตรี\"\\n\"เรามาจากดินแดนแห่งหิมะสีเงิน\"\\n\"เป่าแตรเพื่อป่าวประกาศถึงความยิ่งใหญ่ของฝ่าบาท\"\\n\\n\"พวกเรามักจะเดินทางในคืนเดือนมืด\"\\n\"บ่อยครั้งก็ต้องเดินข้ามผ่านผืนทะเลทรายสีทอง\"\\n\"บ่อยครั้งก็สัมผัสถึงจิตสังหารที่ทิ่มแทงกระดูกมาจากมุมมืด\"\\n\"บ่อยครั้งก็มักฝันถึงคนรักที่อยู่บ้านเกิดอันแสนห่างไกล\"\\n\"แต่ในอกของพวกเรา มักมีเปลวไฟสีซีดลุกโชนอยู่เสมอ\"\\n\"เหล่า Harbinger ที่เจิดจรัสดุจดาวเหนือ\"\\n\"คอยชี้นำพวกเราตลอดไป อย่างไม่รู้จักเหน็ดเหนื่อย\"\\n\\n\"หากเธอยังแบกรับความฝันที่มิอาจเอื้อมถึง และบาดแผลที่มิอาจขจัดออกไปได้\"\\n\"หากเจ็บใจกับตะวันที่ลับขอบฟ้า โกรธเคืองต่อคำสัญญาที่เป็นเท็จ\"\\n\"ก็จงแหงนมองไปยังดาวที่ทอประกายแสงสีขาวดวงนั้น นั่นแหละคือธงที่พวกเรายึดมั่น\"\\n\"มาเข้าร่วมกับพวกเราสิ ให้เสียงจากรองเท้าบู๊ทดังสนั่นสะเทือนโลกไปเลย\"\\n\"ผู้ที่เต็มใจตามพวกเราไปยังดวงดาวแห่งราตรีสีขาว เราจะไม่มีวันทอดทิ้งใครทั้งนั้น\"\\n\"ผู้ที่พร้อมใจจะเดินไปยังสถานที่อันมืดมิดกับพวกเรา มาร่วมสร้างโลกใบใหม่ด้วยกันเถอะ\"\\n\\n\"สิ่งที่จำเป็นต้องเข้าใจก็คือ การทำลายล้างคือการเริ่มต้นกระบวนการจัดระเบียบใหม่\"\\n\"ณ ปลายทางของความพินาศคือรุ่งอรุณที่ไร้มลทิน\"\\n"
}