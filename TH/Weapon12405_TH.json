{
    "Weapon12405_TH.txt": "\\nดาบหนักไร้คมซึ่งส่องประกายแสงสลัว ๆ เมื่อหลายปีก่อนนั้น\\nแสงสลัวของมันถูกเรียกว่า \"Beacon of Ghosts\" โดยหมู่โจรภูเขา\\nการได้เห็นมันหมายถึงเส้นทางของผู้นั้นต้องจบลง\\nการได้เห็นมันหมายถึงจุดจบของชีวิตของคนผู้นั้นใกล้เข้ามาแล้ว\\n\\n\"ไร้ซึ่งรูปร่างและน้ำหนัก สายฝนที่ตัดผ่านสายฝน แสงสว่างที่เสียดแทงแสงสว่าง\"\\n\"ไม่สามารถจับต้องได้ เคลื่อนไหวราวกับงู สายตาแหลมคมราวกับดาบ และแม่นยำราวกับหอกแหลม\"\\n\\nแต่เดิม Rainslasher นั้นไร้นาม ซึ่งชื่อนั้นถูกตั้งเพื่อแสดงความนับถือแก่เจ้าของของมัน\\nเจ้าของคนแรกและคนสุดท้ายของดาบไร้นามนั้นคือนักสู้พเนจรนามว่า Guhua\\n\\nตำนานเล่าว่าเขาคือเซียน โดยในสมัยที่ Guhua ยังมีชีวิตอยู่นั้น เหล่าโจรร้ายไม่กล้าแม้แต่จะเคลื่อนไหว และในป่าก็สงบราวกับอยู่ในเมือง\\nว่ากันว่าในตอนท้ายของการเดินทางของเขานั้น เขาขึ้นไปในหมอกควันสีม่วงและกลายเป็นดาว\\n\\nหนึ่งในผู้ที่ Guhua ได้แสดงความมีน้ำใจไว้ได้ก่อตั้งสถานที่ที่เป็นที่รู้จักกันในทุกวันนี้ว่าสำนัก Guhua เพื่อเป็นเกียรติแก่เขา ทว่าไม่มีสำนักใดถูกกำหนดให้คงอยู่ไปได้ตลอดกาล\\n"
}