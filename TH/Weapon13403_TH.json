{
    "Weapon13403_TH.txt": "\\nโลกกำลังหันมามอง Liyue นี่คือเกียรติของท่าเรือธุรกิจที่ยอดเยี่ยม\\nสมบัติจากต่างประเทศมายังท่าเรือ Liyue ตามกระแสผู้คน\\nปลายของหอกนั้นเรียวและยาวราวกับเข็มที่มีความยาวมาก และมีใบมีดรูปจันทร์เสี้ยวยื่นออกมาจากฐานของหอก\\nแนวคิดการออกแบบนั้นอยากที่จะเข้าใจ แต่เมื่อเข้าใจถึงหลักการแล้วจะได้รับพลังการทำลายล้างที่มากกว่าอาวุธทั่ว ๆ ไปอย่างน่าทึ่ง\\n\\nไม่เหมือนกับผู้เชี่ยวชาญด้านศิลปะการต่อสู้ของ Liyue ผู้ที่มาจากดินแดนอื่นนั้น เชี่ยวชาญในศาสตร์ที่น่าประหลาดใจ และมีทักษะในการพัฒนาลูกเล่นใหม่ ๆ\\nวิธีการใช้หอกด้ามนี้คือการเจาะทะลุช่องว่างการป้องกันระหว่างเกราะของศัตรู ซึ่งมันก็เหมือนกับบทเพลงหรือความรักนั่นเอง\\n\\nหญิงสาวผู้ออกแบบหอกอย่างนี้ขึ้นมานั้น ว่ากันว่าเธอสามารถมองเห็นช่องว่างระหว่างความเป็นกับความตายที่จะปลิดชีวิตลงได้\\nช่องว่างแห่งความตายนั้นเปรียบเสมือนเวทมนตร์ ที่ดึงดูดหอกในมือของเธอราวกับเข็มแหลมทิ่มแทงเข้าไป\\n\"บางทีสรรพสิ่งทั้งหลายอาจล้วนแล้วแต่เฝ้ารอวันตายก็เป็นได้นะ\"\\nหญิงสาวผู้ได้พบเห็นความตายมากมายแต่กลับไม่เห็นช่องว่างแห่งความตายของตนเอง\\n\\nเธอได้พบกับความรักด้วยดนตรี และความรักก็ทำให้เธอได้พบกับช่องว่างแห่งความตายของเธอ\\nในท้ายที่สุดราวกับว่าเข็มแหลมทะลุผ่านหัวใจ ความเจ็บปวดที่มาถึงจุดจบในที่สุดก็ทำให้แม่มดเข้าใจ\\n\"ที่มีช่องว่างแห่งความตายก็เพราะว่าเกรงกลัวต่อความตาย และที่เกรงกลัวต่อความตายก็เพราะว่ามีเรื่องและคนให้คิดถึงงั้นสินะ\"\\n\\n\"อืม ๆ อยากจะเจอเขาอีกครั้งจังเลย เจ้าขโมยที่จับไปได้และฆ่าไม่ทันนั่น\"\\n\"อยากได้ยินเสียงเพลงของเขาอีกครั้งจังเลย หากว่าสามารถมีชีวิตต่อไปได้ล่ะก็ ฉันจะทำให้เขา...\"\\n"
}