{
    "Weapon14401_TH.txt": "\\nความลับที่แพร่กระจายในหมู่นักวิชาการเวทมนตร์ของกองอัศวินแห่ง Favonius มันบันทึกความรู้ต่าง ๆ ของพวกเขาเอาไว้\\nมันฝังด้วยธาตุที่ตกผลึกเป็นคริสตัลซึ่งเป็นสาเหตุที่ Favonius Codex เป็นสิ่งที่หายาก\\nไม่เพียงเพราะผลึกธาตุมีค่า แต่ยังรวมถึง Favonius Codex แต่ละชิ้นที่ทำด้วยมือด้วย\\nมีเพียงนักวิชาการที่เชี่ยวชาญการควบคุมธาตุเท่านั้นที่สามารถสร้างผลึกธาตุเหล่านี้ได้\\n\\nตั้งแต่กองอัศวินถูกก่อตั้งขึ้น อัศวินรุ่งอรุณ Ragnvindr ได้เปลี่ยนห้องอาบน้ำของชนชั้นสูงในยุคเก่าให้กลายเป็นห้องสมุดเป็นต้นมา\\nการอุทิศตนของเหล่ากวี, นักวิชาการและนักเดินทางนับไม่ถ้วนทำให้ Mondstadt เป็นเมืองที่มีคอลเลกชันหนังสือใหญ่ที่สุดในแดนเหนือของทวีป\\nยังไงซะบทเพลงก็ล่องลอยไปกับสายลมและเหล้าชั้นเลิศก็จะอยู่เพียงชั่วครู่ มีเพียงเรื่องราวและความรู้เท่านั้นที่จะส่องประกายไปตลอดกาล\\n\\nความจริงแล้วห้องสมุดในเวลานี้นั้นมีขนาดเพียงหนึ่งในหกของมันในสมัยที่รุ่งโรจน์\\nน่าเสียดายที่ห้องสมุดได้ถูกเผาวอดวายไปในช่วงโศกนาฏกรรมของ \"Great Fire of Fall Equinox\" \\n\\nในห้องใต้ดินของห้องสมุดมีประตูไม้ที่แข็งแรงทนทานอยู่หนึ่งคู่\\nว่ากันว่าแม้แต่ไฟที่ยิ่งใหญ่ก็ไม่อาจสร้างรอยไหม้ให้แก่มันได้ โดยในช่วงก่อนที่จะสร้างห้องสมุด\\nและก่อนที่กองอัศวินจะก่อตั้งขึ้นนั้น ประตูบานนี้ก็ตั้งตระหง่านอยู่ที่นี่มาตั้งนานแล้ว\\nซึ่งทางเหล่าสมาชิกของกองอัศวินได้ประกาศว่ามันเป็นพื้นที่ของหนังสือต้องห้าม\\nแต่ว่ากันว่ามีความลับหลับใหลอยู่ในนั้น..."
}